༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2MS813
ImageGroup: ||11KG572
ISBN:
780057091
LCCN:
n/a
Title:
གསུང་རྩོམ།
ནམ་མཁའི་ནོར་བུ་
|gsung rtsom/_nam mkha'i nor bu
ནམ་མཁའི་ནོར་བུ་
Author:
nam mkha'i nor bu
n/a
Descriptor:
Original Publication:
n/a;n/a
Place:
Publisher:
pe cin
krung go'i bod kyi shes rig dpe skrun khang/
1994
Date:
Volume:
Total Volumes:
TBRC Pages:
1
12
n/a
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



，
1
，
དཔེ་སྐྲུན་གསལ་བཤད།
ཨི་ཏ་ལིའི་རྒྱལ་ཁབ་ཏུ་བཞུགས་པའི་བོད་རིགས་མཁས་པ་གྲགས་
ཅན་ནམ་མཁའི་ནོར་བུ་མཆོག་ནི་སྤྱི་ལོ་༡༩༣༨ལོར་མདོ་ཁམས་སྡེ་དགེ་ལྕང་
རའི་ཉེ་འགྲམ་དགེ་འུག་ཅེས་པའི་ཡུལ་དུ་སྐུ་འཁྲུངས། དགུང་ལོ་གསུམ་པའི་
སྟེང་ཨ་འཛོམས་འབྲུག་པ་རིན་པོ་ཆེའི་སྤྲུལ་སྐུར་ངོས་འཛིན་གནང་། ཁོང་
གིས་ཆུང་ངུའི་དུས་ནས་རྫོགས་པ་ཆེན་པོ་གསང་བ་རྙིང་མའི་ཐིག་གི་སྐོར་་་་་
དང་། ཀུན་མཁྱེན་ཀློང་ཆེན་པ་ཡབ་སྲས་ཀྱི་གསུང་གིས་མཚོན་རྙིང་མའི་
གཞུང་རྣམས་ལ་གསན་བསམ་ལེགས་པར་མཛད།
དགུང་ལོ་དགུ་བ་ནས་ཉི་ཤུའི་བར་སྐྱེས་ཆེན་དམ་པ་མང་པོའི་་་་
མདུན་ནས་བོད་ཀྱི་ཆོས་ལུགས་དང་རིག་གནས་སྐད་ཡིག་ལ་སོགས་པར་་་་་
གསན་བསམ་རྒྱ་ཆེ་བར་གནང་བས་མཁས་པར་གྱུར། དགུང་ལོ་ཉི་ཤུ་པར་
འབྲས་ལྗོངས་སུ་ཕེབས་ནས་རྒྱ་བལ་སོགས་སུ་གནས་མཇལ་གནང་།
དགུང་ལོ་ཉེར་གཉིས་པ་ནས་ཨི་ཏ་ལིའི་རྒྱལ་ཁབ་ཏུ་ཕེབས་ནས་ན་པོལ་མཐོ་
རིམ་སློབ་གྲྭ་ནས་གདན་ཞུས་བཞིན་དེར་བོད་ཀྱི་སྐད་ཡིག་དང་ཆོས་ལུགས།
ལོ་རྒྱུས། ཤེས་རིག་བཅས་ཀྱི་ཐད་ལ་དཔེ་ཁྲིད་དང་ཞིབ་འཇུག་གི་ལས་
འགན་བཞེས་ནས་བཞུགས་ཤིང་། སྤྱི་ལོ་༡༩༨༩ལ་ཁོང་གིས“ཞང་ཞུང་ཤེས་
རིག་གླིང་”ཞེས་པའི་བོད་ཀྱི་ཤེས་རིག་ལ་ཞིབ་འཇུག་དང་སློབ་སྦྱོང་བྱེད་སའི་
ལྟེ་གནས་གསར་འདེབས་མཛད་ནས་དེ་གའི་གཙོ་འགན་བཞེད་བཞིན་་་་་
བཞུགས། 《གསུང་རྩོམ་ཕྱོགས་བསྒྲིགས》འདི་ཉིད་ཁོང་གིས་ཉེ་བའི་ལོ་



• 2 •
་་་་་་་
འགའི་རིང་བོད་ཀྱི་ཤེས་རིག་སྐོར་ལ་ཞིབ་འཇུག་གནང་བའི་གསུང་རྩོམ་དག་
ཕྱོགས་གཅིག་ཏུ་བསྒྲིགས་ནས་དཔེ་སྐྲུན་བྱས་པ་ཡིན་ལ། འདིའི་ནང་ནས་
《བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ་》དང་《གཟི་ཡི་་་
ཕྲེང་བ་》ཞེས་པ་གཉིས་ནི་བོད་ཀྱི་གནའ་བོའི་ལོ་རྒྱུས་སྐོར་དང་། 《སྒྲུང་ལྡེའུ་
བོན་གསུམ་གྱི་གཏམ་》བྱ་བ་ནི་གནའ་བོའི་ཤེས་རིག་སྐོར། 《ཏུན་ཧོང་ནས་
ཐོན་པའི་དཔེ་རྙིང་སྦས་པའི་རྒུམ་ཆུང་གི་ཕྱི་མོའི་སྐོར་》དང་《རྫོགས་ཆེན་་་་
སྐོར་གྱི་དྲིས་ལན་》བྱ་བ་གཉིས་ནི་བོད་ཀྱི་གནའ་བོའི་ཆོས་ལུགས་སྐོར་དང་།
ད་དུང་བོད་ཀྱི་གསོ་བ་རིག་པའི་སྐོར་《བོད་ཀྱི་གསོ་རིག་ལས་མངལ་ཆགས་་
ཚུལ་དང་དེར་བརྟག་ཐབས་》བྱ་བ་དང་། སྤྱི་ཚོགས་རྟོག་དཔྱོད་སྐོར་གྱི་རྩོམ་
ཡིག་《བྱང་འབྲོག་ལམ་ཡིག》བཅས་འདུས་ཡོད། དེ་ལས་《བྱང་འབྲོག་ལམ་
ཡིག》བྱ་བ་ནི་བོད་རང་གིས་རང་ཡུལ་འབྲོག་ཕྱོགས་ཀྱི་སྲོལ་རྒྱུན་གནས་ཚུལ་
དངོས་ལ་རྟོག་དཔྱོད་དང་ཞིབ་འཇུག་གནང་ནས་ཐོན་པའི་སྤྱི་ཚོགས་རྟོག་་་་
དཔྱོད་སྐོར་གྱི་དཔྱད་རྩོམ་ལེགས་པོ་ཞིག་ཡིན་ལ། ཡང་《སྒྲུང་ལྡེའུ་བོན་
གསུམ་གྱི་གཏམ་》བྱ་བ་ནི་བོད་ཀྱི་ཤེས་རིག་ལ་སློབ་སྦྱོང་དང་ངོས་འཛིན།
ཞིབ་འཇུག་གི་བྱ་བར་འཇུག་པའི་སྒོ་ལྟ་བུ་ཞིག་ཏུ་གྱུར་པས་དེར་བརྟེན་བོད་
ཀྱི་ཤེས་རིག་ཞིབ་འཇུག་གི་མཐོ་རླབས་གསར་པ་ཞིག་ཀྱང་ལངས་ངེས་པ་་་་
ཡིན། །
འདིར་གསལ་བཤད་བྱེད་རྒྱུ་ཞིག་ལ་དཔེ་དེབ་འདིའི་ཁྲོད་ཀྱི་《ནོར་
བུའི་དོ་ཤལ》དང་《གཟི་ཡི་ཕྲེང་བ》གཉིས་རྩོམ་པ་པོས་སྔར་གྱི་པར་མའི་སྟེང་
བསྐྱར་བཅོས་དང་ཁ་སྣོན་མཛད་པ་གཞིར་བྱས་པར་དུ་བསྐྲུན་པ་དང་།
གཞན་ཡང་ཁོང་གིས་རྩོམ་བཞིན་པའི་(ཞང་བོད་ལོ་རྒྱུས་ཏི་སེའི་འོ་་་་



•
3
•
--
--
སྣང་》ཞེས་པ་མ་གཞི་གཙོ་བོར་བསྒྲིགས་ཏེ་པར་སྐྲུན་བྱ་རྩིས་ཡིན་ཡང་།
འོན་ཏེ་ཁོང་ཉིད་སྐུ་བྲེལ་ཆེ་བའི་དབང་གིས་རྩོམ་དེའི་མཇུག་ད་བར་ང་ཚོའི་
ལག་ཏུ་མ་སོན་པས་འདི་གར་དུས་ཚོད་ཀྱི་གཏུག་སྟབས་སྒུག་ལོངས་མ་ཡོད་་་་
པས་རྩོམ་དེ་དཔེ་དེབ་འདིའི་ཁོངས་སུ་མ་འདུས་པས་རྗེས་སོར་ཁོང་གིས་་་་་
བརྩམས་གྲུབ་ཚེ་ངེད་ཅག་གིས་ཡང་བསྐྱར་ལོགས་སུ་དཔེ་སྐྲུན་བྱ་རྩིས་ཀྱིས་་་་
ཀློག་མཁན་རྣམས་ལ་འབུལ་ཆོག་པ་དང་། དེ་མིན་གསུང་རྩོམ་རེ་རེའི་
མཇུག་གི་མཆན་འགྲེལ་ནང་གི་དཔེ་མིང་ཁ་ཤས་ཕྱིས་ཀྱི་ལུང་འདྲེན་གྱི་དཔེ་་་
ཁུངས་དྲངས་པའི་ནང་བཀོད་ཡོད་པའང་ཀློག་མཁན་རྣམས་གཟིགས་བདེ་་་
བའི་སླད་དུ་མ་བཅོས་པར་རང་སོར་བཞག་ཡོད་པ་བཅས་དགོངས་འཇགས་
འཚལ།
དེ་ལྟ་ནའང་ང་ཚོ་བོད་ཀྱི་ཤེས་རིག་གི་ཡོན་ཚད་ཞན་པ་དང་དཔེ་་་
སྒྲིག་གི་ཉམས་མྱོང་མེད་པ་བཅས་ཀྱིས་དཔེ་དེབ་འདིའི་སྒྲིག་སྟངས་སོགས་་་་་
སྐྱོན་དང་ནོར་འཁྲུལ་མི་ཉུང་བ་ཞིག་ཡོད་ངེས་པས་མཁྱེན་ལྡན་ཀློག་མཁན་་་་
རྣམས་ཀྱིས་དགོངས་འཆར་ལྷུག་རྩོལ་གནང་རོགས་ཞུ། །
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས།
༡༩༩༢ལོའི་ཟླ་༤པར།



•
1• •
，
E
དཀར་ཆག
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། .......(1)
གླེང་གཞི། ........ ...........................................................( 1)
མཆོད་བརྗོད། ........................
བ............•བ•(4）
ནང་དོན་དངོས་བཤད་པ།....
.....................(5)
མཆན་འགྲེལ། ............
...................(92)
................(98)
བྱང་འབྲོག་གི་ལམ་ཡིག...
འགོ་བརྗོད། .............
•••••(98）
གླེང་བརྗོད། ...................
••(108）
ནང་དོན་དངོས་བཤད་པ། .....
བ.......•(117)
རྫ་ཆུ་ཁའི་ཡུལ་སྡེ། ..............
གསེར་ཐའི་ཡུལ་སྡེ།.................
བ.................•(120)
འབྲོག་པའི་མནའ་གྲོགས། .............
བབ.... (125)
འབྲོག་པའི་ཏིས་རྩོད། ..............
•• •...........••(128）
འབྲོག་མིའི་ངོ་ཚའི་སྐོར། .................
བབ..(130)
འབྲོག་མིའི་ཤེས་རིག .....
•••(133）
འབྲོག་མིའི་ཆོས། ............
...••(141)
འབྲོག་པའི་མ་ཎིའི་རྒྱ་ཞག .............................................(152)
འབྲོག་པའི་གླང་ཟླའི་བཞི་རྒྱལ། .....
བ༠༠•(155）
འབྲོག་པའི་སློབ་གསོའི་སྐོར།..........
བ....(160）
འབྲོག་པའི་མཚེར་ས། .................
•(163)
..........(117)



•
2
，，
。。。。。EE00000
བ•བ•བབ•བབ•(165）
འབྲོག་པའི་སྦྲ་ཁྱིམ།................
འབྲོག་པའི་འཚོ་བ།.........
•བ•བ•བ•བ...(168）
འབྲོག་པའི་ཕྱུགས་ལས།
བབ•བ••••(172)
འབྲོག་པའི་ཤེ་ནོར།........
• • ༠ བ•.....•(176)
འབྲོག་པའི་ཚེ་ཐར།....
••.••(177)
འབྲོག་པའི་ཆས་ལུགས།
• •••• (178）
འབྲོག་པའི་རྔོན་བདའ།
• • • ••(179）
འབྲོག་པའི་རེ་སྟོན།......
......••(185）
འབྲོག་པའི་ལོ་སར།.........
•བབ...•(186）
འབྲོག་པའི་འདུ་བ།....
••(191)
འབྲོག་པའི་གཉེན་སྒྲིག
བ•(193)
འབྲོག་པའི་ཡུལ་ཁྲིམས། ........
••(201)
འབྲོག་པའི་ཁ་མཆུ།.............
འབྲོག་པའི་མི་སྟོང་། ...............
བ•བ•(206）
འབྲོག་པའི་རྐུན་སྟོང་།...............
བབ•བབ••(208）
འབྲོག་པའི་རྟ་སྟོང་། .........
••(209）
འབྲོག་པའི་བྱི་སྟོང་། ...............
••(209）
འབྲོག་པའི་བག་སྟོང་། .......
••(210）
འབྲོག་པའི་སྐྱེལ་འགྲུལ། .....
......༠༠••(211)
ཚིག་མཛོད་དང་འགྲེལ་བཤད། .....
•....•(213)
སྒྲུང་ལྡེའུ་བོན་གསུམ་གྱི་གཏམ། .…......
བ•(233）
གླེང་གཞི། .................................................................•(233)
སྒྲུང་གི་སྐོར། ..............
......(204）
，
•(235）



• 3•
བབ་བ•བབབབ་བ• (257)
བ•བབ•བ་བ• • • (264）
EE
，
བ•བ•
，
།
གླིང་གེ་སར་གྱི་སྒྲུང་སྐོར། ...............
བ•བབ•བ•(236）
གནའ་སྒྲུང་གི་སྐོར།..............
••བ•བ•བ•བ••(244)
རོ་ལངས་གསེར་སྒྲུང་གི་སྐོར། •.................. བ.....................(247）.
མ་སང་གི་སྒྲུང་སྐོར། ...……....
བ•བ•བ•བ• •• • • •.......••(254）
མཆིལ་བའི་སྒྲུང་སྐོར། .................
ལྡེའུའི་སྐོར། •...................
བབ•••(262)
ཁེགས་ཀྱི་སྐོར། ..................
རྒྱལ་པོའི་མཚན་གྱི་སྐོར། ........ ........................(266)
ཞང་ཞུང་སྐད་ཀྱི་སྐོར།.................
(269）
བོད་མིའི་མིང་དོན་གྱི་སྐོར། .............................................(270)
ལྡེའུ་འཕྲུལ་གྱི་སྐོར།.................
•བ•བ•(271)
ཟབ་གནད་ཀྱི་ལྡེའུའི་སྐོར། ..................... བ•བ•བབ་བ•••(276）
གསང་གནད་ཀྱི་ལྡེའུའི་སྐོར།.............. ..........................(278)
བོན་གྱི་སྐོར། །
བ...:(281)
བོན་སྒོ་བཞི་མཛོད་ལྔའི་སྐོར། .............
བབབབ....................(283)
བོན་ཐེག་པ་རིམ་དགུའི་སྐོར། ...............
བ...• (284）
བོན་བརྡོལ་འཁྱར་བསྒྱུར་གསུམ་སྐོར།................................(284)
རྒྱུའི་བོན་རིགས་བཞིའི་སྐོར།.........….. བ................• (295)
བོན་ཤེས་པ་ཅན་བཅུ་གཉིས་ཀྱི་སྐོར། ................…................(298)
མགོན་ཤེས་ལྷ་བོན།...........
བ.....(301)
ཐུག་དཀར་གྱི་གཞུང་སྐོར། ......
•.......(301)
སྒྲ་བླ་ཝེར་མའི་སྐོར། .................
བ•བ•བ• (304)
སྒྲ་བླ་བསེའུ་རུ་གཅིག་སྐོར། ...........
••...(307)
སྒྲ་བླའི་ཚིག་དོན་སྐོར། .............. ......................(311)
U
.
，
་
，
，



，
4
，
，
，
，，
，
1
རྨུ་ཐག་གི་སྐོར། ......
UE
གཡང་ཤིས་ཕུ་བོན། ...............................................•(312)
འགོ་བའི་ལྷ་ལྔའི་སྐོར། .......
••བ•བབ•བ••(314）
ཀླུང་རྟའི་སྐོར།
•.......(318）
ཕྱ་གཡང་གི་སྐོར། ....
...........བབ བ༠••(323）
ཕུག་ལྷའི་སྐོར། ..................
བ••••(323）
བབ•བ•བ•བབ•བ•བ•(325)
འགྲོ་ཤེས་གླུད་གཏོན། .
བ...•བ༠༠༠༠༠༠༠༠༠ བ བ བ བ༠•(326)
མདོས་ཀྱི་སྐོར། .....
•.....................•••(326)
གླུད་ཀྱི་སྐོར།...••བབ བ བ བ༠•••• • • •བ..................................•(327)
ཡས་ཀྱི་སྐོར།...............
བ••(328）
ཕོ་གླུད་མོ་གླུད་ཆུང་གླུད་གསུམ་སྐོར། ....
•...• (329）
མདོས་ཀྱི་ཚད་སྐོར། ....
.............(331）
གླུད་ཀྱི་ཡོན་ཏན་སྐོར། ..............
••(332)
གླུད་རྫས་ཀྱི་དགོས་པའི་སྐོར། .........
• •༠༠.....••(333)
འདུར་ཤེས་སྲིད་གཤེན། ...........
••(334)
ཤི་ཐབས་ཀྱི་སྐོར། ........
(336)
འདུར་ཐབས་ཀྱི་སྐོར།.................
••(336)
བླ་བསླུའི་སྐོར། .................
• • • • ••(338）
གཤེད་འདུར་གྱི་སྐོར། .............
བབ•བ•(345）
གཙང་ཤེས་སེལ་འདེབས། ........
བ•བ•(346）
སེལ་དགོས་པའི་རྒྱུ་མཚན། .............. •....(348）
སེལ་གྱི་ལག་ལེན་སྐོར། ......
••བ་བ•(349）
སེལ་བྱའི་སྐོར། .......
•...•(351)
བསང་གི་སྐོར། ...................................................(352)
,
བ•བ•(550
，



•
5
•
，
，
，
，
ས་
ཚན་ཁྲུས་ཀྱི་སྐོར། ...............
བ•བབ•• (354）
ཚན་དཀར་གྱི་སྐོར། ...............
--••••(355）
བག་མའི་ཚན་ཁྲུལ། .............................................(359)
དམར་ཚན་གྱི་སྐོར། ............................................(359）
འགྲོས་ཞེས་གཏད་བྱད། .......
བ•བ• (366）
དབྱིངས་ཀྱི་ལྷ་ཚོགས་མཆོད་པའི་སྐོར། ........................(368)
མཁའི་དབལ་མོ་བསྐང་བའི་སྐོར། ...........................(369)
ཀློང་གི་དམ་ཅན་བརྟེན་པའི་སྐོར།..........................(370)
ཀླུ་གཉན་ས་བདག་གཏོ་བཅོས་སྐོར། ........................(371)
གཏོ་བཅོས་ཀྱི་ལག་ལེན་སྐོར། ....................................(372)
ཕན་ཤེས་སྨན་དཔྱད། .............................................(373)
རྒྱུ་རྐྱེན་མཐོང་ལ་དཔྱད་པའི་སྐོར།..........................(374)
ངོས་འཛིན་རྩ་ལ་དཔྱད་པའི་སྐོར།..........................(375）
ཕན་གནོད་ཆུ་ལ་དཔྱད་པའི་སྐོར།..........................(376)
འཆི་སོས་ཁམས་ལ་དཔྱད་པའི་སྐོར། ..........................(376)
གསོ་བྱ་ནད་ཀྱི་བྱེ་བྲག་སྐོར། .......
• • •བཟ• (377)
གསོ་བྱེད་གཉེན་པོའི་བྱེ་བྲག་སྐོར། ............... ••• •••••••(378)
སྤྱོད་ལམ་གྱིས་བཅོས་པའི་སྐོར།......
བ•བ••(380)
སྨན་གྱི་བཅོས་པའི་སྐོར། ......
•••༠༠༠༠༠༠•(380)
དཔྱད་ཀྱི་བཅོས་པའི་སྐོར། ............. •བ•••••••••..•(381)
མེ་བཙེའི་སྐོར། .......
ཐུར་མའི་དཔྱད་སྐོར། ...........
•བ• •••(382）
གདོན་རིགས་ཀྱི་སྐོར། ..............
བ•བ•(383）
སྐོས་ཤེས་རྩིས་མཁན།
...................(385)
，
，
་
T
，
•བ•བ•བ•བབ་བ•བ•(382）



6•
བ•བ་བ•བ•བ་བ•བ•(386）
།
བ•བ་བ••(387)
སྐོས་ཀྱི་དོན་སྐོར། .........
གབ་རྩེའི་སྐོར། ................
སྤར་ཁ་སྨེ་བའི་གླིང་སྐོར།....................................(391)
སྨེ་བའི་སྐོར།..................
••བ•བ•བབ•(393）
གཤེན་རབ་ཀྱི་འདས་ལོ། ..........................................(394)
འབྱུང་བ་དུས་ཀྱི་འཁོར་ལོའི་སྐོར།..
བ•བ•(396)
ཇུ་ཞག་རྟེན་འབྲེལ་ལས་རྩིས་སྐོར།...........................(397)
གཙུག་ལག་གི་གོ་དོན་སྐོར། ........
••••(397)
སྨྲང་ཤེས་གཏོ་དགུ།................……..
བ•བ•བ•བ••(403）
སྨྲང་གི་དོན་སྐོར། .......
•••བབ•བ••• (404）
སྲིད་པའི་མིའུ་བརྒྱུད་ཀྱི་སྐོར། .............................(404）
གཏོ་དགུའི་དོན་སྐོར།...............
•.....(405)
སྲིད་པའི་གྲོལ་ཕུག་གི་སྐོར། .......................................(405)
སྲིད་པ་ཕོ་དགུ་དང་སྲིད་པ་མོ་དགུའི་སྐོར། ....…..............(407)
སྲིད་པའི་ཆོག་རབས་ཀྱི་སྐོར། ................................(407)
འདྲེ་དང་སྲིའི་སྐོར། ...........
•-•••(409）
འདྲེ་སྲིར་བརྫངས་འདེབས་ཀྱི་སྐོར།
•བབབ•• ••(411)
ཀག་ཉེན་བཟློག་པའི་ཉིན་གཏོའི་སྐོར། ....... •...•(412）་
རྟེན་འབྲེལ་སྲིད་པའི་རྩིས་གཏོའི་སྐོར། ............. •..༠༠༠(412)
ལྡིང་ཤེས་ཤ་བའི་བོན།.....…...........
ཤ་བའི་བོན་དགུའི་སྐོར། ........
བ•བབ•བབ•བ•(413）
ཤ་བའི་མདོས་ཆོག་གི་སྟ་གོན་སྐོར། ........................(413)
ཤ་བའི་མདོས་ཀྱི་ཆོག་རབས་སྐོར།.................................(415)
ཤ་བའི་མདོས་ཀྱི་རྒྱུ་མཚན་སྐོར། ...........................(421)
བ་བ•བ་བ•བ་བ•བབ• (413）
U
，
，
་་



•
7
•
，
C
，
，
，
1
བ•བབ་བ•བཟ• (434)
ཤ་བ་ལྡིང་ཤེས་ཀྱི་དོན་སྐོར།................. བ•བབ•བབབ•(422）
བོན་པོས་རྔ་ལ་ཞོན་པའི་སྐོར། .......
•བ•བབ••••(422)
དམར་མཆོད་ཀྱི་ལོ་རྒྱུས་སྐོར། ....................................(425)
བན་བོན་རྩོད་གླེང་གི་སྐོར། .......................... ••བ•བ•(427)
འཕུར་ཤེས་ཇུ་ཐིག ................................................(429)
ཇུ་ཐིག་གི་སྲོལ་ཇི་ལྟར་བྱུང་སྐོར།
བབ་བ••(429）
ཇུ་ཐིག་གི་ཡིག་ཆའི་སྐོར།..............
.............•(430)
ཇུ་ཐིག་གི་རྟེན་བཅའ་བའི་སྐོར། ......
•...••(432)
ཇུ་ཐིག་ལག་ལེན་གྱི་སྐོར།............
ཇུ་ཐིག་གི་མདུད་པའི་སྐོར། ...............................(435)
ཇུ་ཐིག་ལག་ལེན་གྱི་སྤྱོད་པའི་སྐོར། །
•.....•(436）
ཇུ་ཐིག་གི་དགོས་པའི་སྐོར། ......
བ བ • •••• (437)
སྒྲོལ་ཤེས་འཕྲུལ་བོན། ...........
•..••• (441)
བསྙེན་པའི་སྐོར། ..............
བ•བ•བ• (441)
སྒྲུབ་པའི་སྐོར། ..................
•...• (443）
ལས་སྦྱོར་གྱི་སྐོར། ....................
བ• • •• • • (444)
རྒྱུད་ཆེན་པོ་བཅུ་གཉིས་ཀྱི་སྐོར། ......
ལས་སྦྱོར་ལ་འཇུག་ཚུལ་གྱི་སྐོར། ............ •.བབ•བ...••(445）
བསྒྲལ་བའི་ཞིང་གི་སྐོར། .....................................(446)
སྤྱོད་ལམ་འགལ་འབྲེལ་གྱི་སྐོར།................................(446)
ཛོ་ཐིས་དབལ་གྱི་སྐོར། ་.........................................•(448)
སྤྱི་སྤུངས་སྔགས་སེམས་ཀྱི་སྐོར།....
དབལ་ཇི་ལྟར་སྲིད་པའི་སྐོར། ............
••(452)
དབལ་ཟངས་ཀྱི་སྐོར། .................
•(454）
，
མ
བ
བ་བབབ• (444)
，
，
，
་།
• ••བ•བ•བ•(449）



•
8
•
.....• (456）
བ•བ•:(462）
•(484）
བ•(494）
，
• ••(494）
• •(495）
སྲིད་པའི་དུག་ཡས་བཅུ་གསུམ་གྱི་སྐོར། .....................(456)
རུབ་ཀྱི་ལོ་རྒྱུས་ཤིག་གི་སྐོར།...............
སྣང་བཞེར་ལོད་པོའི་ཇོ་ཐིས་ཀྱི་སྐོར། ............ ••••••••••(459)
་ མཆན་འགྲེལ། ............
ལུང་འདྲེན་གྱི་དཔེ་ཁུངས། ....…......
གཟི་ཡི་ཕྲེང་བ།....…....
གླེང་བརྗོད། ..................
བོད་ཀྱི་མི་རིགས། ...............
བོད་ཀྱི་སྐད་ཡིག...............
••(501)
བོན་དང་བོན་པོ། ...............................................(509)
ཞང་ཞུང་དང་བོད།..............
•• (519）
ཆོས་དང་སྲིད། .................
མཆན་འགྲེལ། .........
•(533）་
ཏུན་ཧོང་ནས་ཐོན་པའི་དཔེ་རྙིང་སྦས་པའི་རྒུམ་ཆུང་གི་ཕྱི་མོའི་
སྐོར་བཤད་པ།
རྫོགས་པ་ཆེན་པོའི་སྐོར་གྱི་དྲིས་ལན། •.............................(587)
བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར་
མདོ་ཙམ་བསྟན་པ། ...
བ•བབ་བ•བ•བ••• (612）
།
• •••• (527)
བ.......... བབ•• (547)
........་
，



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ།
• 1 •
བོད་ཀྱི་ལོ་རྒྱུས་ལས་འཕྲོས་པའི་
གཏམ་ནོར་བུའི་དོ་ཤལ།
གླེང་བརྗོད།
ཡུལ་དང་མི་སྡེ་གང་འདྲ་ཞིག་ཡིན་ཡང་རུང་། དུས་འགྱུར་གྱི་
ནང་དུ་སྤྱི་ཚོགས་ལ་འཕོ་འགྱུར་ཇི་སྙེད་ཅིག་འབྱུང་སྲིད་པ་དེ་ནི། དུས་ཀྱི་
ཆོས་ཉིད་ཡིན་ལ། དུས་འགྱུར་དང་འབྲེལ་ཡོད་མི་རིགས་ཀྱི་ཤེས་རིག་དང་།
དུས་རབས་ཀྱི་ལོ་རྒྱུས་ཡང་དག་པ་རྣམས་མ་འོངས་པའི་མི་བརྒྱུད་རྣམས་ཀྱི་་་
ནོར་དུ་བཅང་དགོས་པ་ནི། འགྲོ་བ་མིའི་རིགས་ཚང་མ་ལ་འཁྲི་བའི་འགན་
ལས་རླབས་ཆེན་པོ་ཞིག་ཡིན་པ་སྨོས་མ་དགོས། འགའ་ཞིག་གི་བསམ་པར་
འཛམ་གླིང་དུ་ཡུལ་གྲུ་རྒྱ་ཆེ་ཞིང་མི་གྲངས་ཆེས་མང་ལ་ལོ་རྒྱུས་གྲགས་ཆེ་བ་་་
རྣམས་ཀྱི་ཤེས་རིག་དང་། དེ་དག་གི་ལོ་རྒྱུས་ཀྱང་ཡོངས་སུ་མ་གྲགས་པ་དེ་
འདྲའི་རིགས་ལ་དོ་སྣང་མི་དགོས་སོ་སྙམ་ནས་གལ་ཆུང་དུ་བརྩིས་པ་དེ་ནི།
ནོར་ཚབས་རྔམ་པོ་ཆེ་ཞིག་ཡིན་པ་གོར་མ་ཆག་སྟེ་རང་ཅག་ནི་ས་ཆེན་པོ་་་་
འདིའི་ཐོག་ཏུ་གནས་པའི་མི་བརྒྱུད་དུ་སོང་ཙང་གླིང་འདིར་ཡོད་པའི་ཤེས་་་་
རིག་དང་ལོ་རྒྱུས་ཀྱི་སྐོར་མཐའ་དག་ལ་དོ་སྣང་བྱེད་འོས་པ་དང་། ་ བྱེད་



• 2 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དགོས་པ་ཞིག་ཡིན་པ་ནི། ས་ཆེན་པོ་འདིའི་ཐོག་ཏུ་གནས་པའི་འགྲོ་བ་མིའི་
རིགས་ཚང་མ་ལ་འཁྲི་བའི་འགན་ལས་བསྒྱུར་བཀོད་མི་བཏུབ་པ་ཞིག་ཡིན།
ལྷག་པར་དུ་ཡུལ་གྲུ་རྒྱ་ཆུང་ཞིང་མི་གྲངས་ཉུང་ལ་ལོ་རྒྱུས་ཡོངས་སུ་མ་གྲགས་
པ་དེ་རིགས་ལ་དོ་སྣང་ལྷག་ཙམ་མ་བྱས་པ་ཡིན་ན་དེ་དག་ནི་སྟོར་བརླག་་་་་
འབྱུང་སླ་ཞིང་། ནམ་ཞིག་ན་མི་རིགས་དང་ཤེས་རིག་གི་རྣམ་པ་གང་འདྲ་
ཞིག་བྱུང་མྱོང་བའི་ལོ་རྒྱུས་ཙམ་ཡང་ཤེས་དཀའ་བ་དང་། དེ་དག་གི་སྐོར་
ལ་ཡོངས་སུ་རྨོངས་པའི་སྐབས་ངེས་པར་འབྱུང་སྲིད་པ་ནི། འདས་པའི་ལོ་
རྒྱུས་དག་གིས་མངོན་སུམ་དུ་བསྟན་པ་དེ་ལྟར་ན་རིས་སུ་མ་ཆད་པའི་མཁྱེན་
ཡོན་ལྡན་པ་ཀུན་ནས་དོ་སྣང་ལྷག་ཙམ་དུ་གནང་དགོས་པ་ཤིན་ཏུ་གལ་ཆེ་་་
བར་མཐོང་ངོ༌།། ་
བོད་ཀྱི་ཤེས་རིག་དང་ལོ་རྒྱུས་རྣམས་ཀྱང་ས་ཆེན་པོ་འདིའི་ཐོག་ཏུ་
ཡོད་པའི་ཡུལ་དང་མི་སྡེའི་ཤེས་རིག་དང་ལོ་རྒྱུས་ཤིག་ཏུ་སོང་བར་མ་ཟད།
རིན་ཐང་ཤིན་ཏུ་ཆེ་ཞིང་བརླགས་པར་འཕངས་པའི་ཤེས་རིག་རྣམ་པ་དུ་མ་་་
ཞིག་བཞུགས་པ་ཀུན་གྱི་ཐུགས་ལ་མངའ་བཞིན་དུས་ཕྱིས་བོད་མིའི་ཤེས་རིག་
གི་གནས་སྟངས་ཤིན་ཏུ་ཉག་ཕྲ་བའི་སྐབས་འདིར་མཁྱེན་ཡོན་དང་ལྡན་པ་་་་
རྣམས་ཀྱི་སྒོ་ཀུན་ནས་བོད་མིའི་སྙིང་ནོར་ཆོས་དང་། ཤེས་རིག ལོ་རྒྱུས་མ་
ལུས་པ་ཉམས་པ་སོར་ཆུད་པ་དང་མི་ཉམས་གོང་དུ་འཕེལ་བའི་ཐབས་ལ་་་་་
འབད་བརྩོན་གནང་དགོས་པའང་ཤིན་ཏུ་གལ་ཆེ་བར་མཐོང་ཞིང་། རང་
ངོས་ནས་ཀྱང་ལྷག་པའི་བསམ་པས་ཆེད་དུ་བསྐུལ་ཏེ། དུས་འགྱུར་གྱི་ནང་
དུ་བོད་མིའི་གནའ་བོའི་ལོ་རྒྱུས་ཡང་དག་པ་རྣམས་ལ་འཕོ་འགྱུར་མི་ཤོར་བ་
དང་། བོད་མིའི་ཤེས་རིག་དེ་ནི་བོད་མི་ཙམ་དུ་མ་ཟད་ས་ཆེན་པོའི་ཐོག་ཏུ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། · 3 •
གནས་པའི་འགྲོ་བ་མིའི་རིགས་ཀུན་ལ་སྨན་ཐུབ་པའི་རིན་ཐང་དཔག་པར་་་་་
དཀའ་བ་དང་ལྡན་པ་ཞིག་ཡིན་ངེས་པ་དེ་དག་མི་ཤེས་མུན་པའི་སྨག་རུམ་དུ་
གནས་པ་ལས་བསལ་ཏེ་བློ་གྲོས་ཀྱི་སྒྲོན་མེ་འདེགས་པའི་གྲོགས་སུ་འགྱུར་་་་་
དང་། བོད་ཀྱི་ཤེས་རིག་དང་ལོ་རྒྱུས་དག་གི་འབྱུང་ཁུངས་བོད་རང་ལ་ཐུག་
ཡོད་པ་དེ་དག་མངོན་སུམ་དུ་གསལ་ཐུབ་པ་དང་། བོད་ཀྱི་ལོ་རྒྱུས་འཁྱོགས་
པོར་སྨྲ་བ་ལ་བརྟེན་ནས་ཡང་དག་པའི་ལོ་རྒྱུས་ཀྱི་ཁུངས་སྟོར་བར་འགྱུར་་་་་
བའི་ཉེན་ཁ་སེལ་བ་སོགས་དགོས་པ་དུ་མའི་ཆེད་དུ་ངལ་བ་སྤངས་ནས་་་་་་
འབད་པ་ཆེན་པོས་གསལ་རྒྱས་སུ་བཀོད་ཁུལ་ཞུས་པ་ལགས་སོ། །ཁོ་བོའི་
ལྷག་བསམ་རྣམ་པར་དག་པ་དེའི་མཐུ་ལ་བརྟེན་ནས་བོད་ཀྱི་ཡང་དག་པའི་ས་
ཤེས་རིག་དེ་དག་ཕྱོགས་དུས་གནས་སྐབས་ཀུན་ཏུ་དར་ཞིང་རྒྱས་ནས། བོད་
མིས་གཙོས་པའི་སྐྱེ་འགྲོ་ཕྱོགས་དང་རིས་སུ་མ་ཆད་པ་ཀུན་ལ་ཕན་པ་དང་་་་
བདེ་བ་འབྱུང་བའི་ཆ་རྐྱེན་དུ་འགྱུར་བར་སྨོན་ནོ།།



•
4
，
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཆོད་བརྗོད།
རྩོད་ལྡན་དུས་སུ་རྩོད་མེད་ཡོངས་གྲགས་འཇིག་རྟེན་ཏོག
གངས་རིའི་ཞིང་གི་གངས་རྒྱལ་ཏེ་སེ་མཆོག་རབ་མདུན། །གཡུང་དྲུང་སྐུ་
བརྙེས་གཡུང་དྲུང་བོན་གྱི་སྟོན་པ་ཆེ། །གཤེན་རབ་མི་བོ་གཤེན་ལྷའི་ཚོགས་
ཀྱིས་དགེ་ལེགས་སྩོལ། །བོན་གྱི་ཡུལ་དུ་བོན་གྱི་སྟོན་མཆོག་གཤེན་རབ་མི་བོ་
སྐུ་བལྟམས་ཤིང་། །བོན་གྱི་གཙུག་ལག་བོན་སྡེའི་བྱེ་བྲག་རྩྭ་སྨན་སྣང་འཕྲུལ་
སོགས་བསྟན་པས། །བོན་གྱི་མི་དག་བོན་གྱི་རིག་གཞུང་ཟབ་དང་རྒྱུ་ཆེས་
ཕྱུག་པ་ལྟར། །བོན་མིན་ཤེས་རིག་བོན་ལས་ལྷག་པ་གཞན་སྡེའི་ཁྲོད་ནས་ཅི་
ཞིག་རྙེད། །བོད་པར་ཁས་འཆེའི་བོད་ཀྱི་མཁས་བླུན་མང་པོ་ཞིག །བོད་ཀྱི་
ཤེས་རིག་བོད་ནས་བྱུང་རྣམས་ཡོངས་དོར་ནས། །བོད་མིན་ཤེས་ཡོན་བོད་
ཀྱི་ནོར་དུ་ངོམས་པ་ནི། །བོད་སྐྱེས་གཞོན་ནུ་བོད་ལ་རེ་རྣམས་ཡི་མུག་
གནས། །བོན་ཅེས་ངན་པའི་ཚིག་གི་སྨད་པ་དང་། །བོད་ཅེས་བཟང་པོའི་
ཚིག་གིས་བསྟོད་པ་སྟེ། །བོན་བོད་བཟང་ངན་ཚིག་གིས་འབྱེད་པ་ནི། །སྣ་
བཅད་རྣ་བའི་རྒྱན་དུ་འདོགས་པ་བཞིན། །རང་རིགས་གཅེས་ཞེས་གཞན་
རིགས་ཤེས་ཡོན་ཁུངས་སུ་འཚོལ། །རང་ཡུལ་སྐྱིད་ཅེས་གཞན་ཡུལ་གྲོང་ཁྱི་
བཞིན་དུ་འཁྱམས། །རང་དབང་འདོད་ཅེས་གཞན་དབང་ལོ་རྒྱུས་རྙོགས་
མར་སྤྱོད། །རང་དོན་མ་ཤེས་གཞན་སྡེའི་ལད་མོས་ཕུང་འདི་ཕོངས། །
སྟོབས་ལྡན་ལད་མོའི་རྗེས་སུ་མི་འབྲང་ཞིང་། །ཁུངས་ལྡན་རང་གི་གཙུག་
--



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། · 5.
ལག་ལ་བརྟེན་ན། །ཚད་ལྡན་རང་དབང་ཅན་གྱི་བོད་འདི་ཡང་། །ཚུལ་ལྡན་
དཀར་ནག་རྒྱ་དང་ལོ་རྒྱུས་མཉམ། །འཇིག་རྟེན་མགོན་དེས་རིགས་ཅན་
གསུམ་ལ་ཆོས་ཀྱི་འཁོར་ལོ་སྐོར་བའི་ཚེ། །ཕྱག་ན་པདྨོས་གངས་ལྗོངས་
འདུལ་བར་ཞལ་གྱིས་བཞེས་གང་དྲིན་ཆེ་ཡང་། །དཀར་ནག་རྒྱ་དང་ཞང་
ཞུང་ཀུན་ཏུ་ཤེས་རིག་དེ་ཙམ་རྒྱས་པའི་དུས། །བོད་ཀྱི་སྤྲེལ་རྒན་རྔ་མ་མ་
ཆད་རྗེས་སུ་ལུས་པ་ཅི་ཡིས་ནོངས། །འདི་ན་རང་རིགས་རིག་པའི་གཞུང་། །
གཅེས་པར་འཛིན་པའི་གཞོན་ནུ་དག །མཉེས་བྱེད་ནོར་བུའི་དོ་ཤལ་ནི། །
ལྷག་བསམ་བཟང་པོས་བསྟར་ལ་ཕྱོགས།།
ནང་དོན་དངོས་བཤད་པ།
དེ་ཡང་འདི་སྐད་ཅེས་ཐོས་ཏེ། རླངས་ཀྱི་《པོ་ཏི་བསེ་
རུ》@cཤ4ང17）ལས། འབྱུང་བ་སྣ་ལྔའི་སྙིང་པོ་ལས། །སྒོ་ང་ཆེན་པོ་གཅིག་
ཡོངས་པ། །ཕྱིའི་སྒོང་ཤུན་ལས་ལྷ་བྲག་དཀར་པོ་ཆགས། །ནང་གི་སྒོང་ཆུ་
ལས་དུང་མཚོ་དཀར་མོར་འཁྱིལ། །བར་གྱི་སྒོ་ངའི་དར་ཆ་ལས། །རིགས་
དྲུག་སེམས་ཅན་ཀུན་ཏུ་གྲོལ། །སྒོ་ངའི་འཕྲུམ་གྱིས་བཅོ་བརྒྱད་ཆགས། །སྒོ་
ང་བཅོ་བརྒྱད་འབྲིང་བ་དེ། །དུང་སྒོང་གཅིག་ཏུ་ཡང་ནས་བྱུང་། ཞེས་
གསུངས་པ་འདི་ནི་བོན་ལུགས་ཀྱི་སྲིད་པ་ཇི་ལྟར་གྲོལ་ཚུལ་བསྟན་པའི་ལུང་་་
ཡང་དག་ཏུ་གོ་ནས། དེ་དང་འབྲེལ་ཡོད་བོད་ཀྱི་ལོ་རྒྱུས་ལས་བརྩམས་ཏེ་
ཅུང་ཟད་གླེང་བར་བྱའོ།།



• 6 ·་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
《པོ་ཏི་བསེ་རུ་》ནི་སངས་རྒྱས་པས་མཛད་པའི་བསྟན་བཅོས་ཡིན་ ་
པས་བོན་གྱི་ཁུངས་སུ་མི་འོས་སོ་ཞེས་ན། འདི་ནི་བོན་ལུང་ཡང་དག་ཏུ་གྲུབ་
སྟེ། ་ རྒྱལ་བའི་བཀའ་བསྟན་གང་དུའང་སྲིད་པ་སྒོ་ང་ལས་གྲོས་ཚུལ་མ་
བཤད་པའི་ཕྱིར་དང་། ཡ་ཐོག་རླངས་ཀྱི་གདུང་ནི་སངས་རྒྱས་མ་བྱོན་པའི་
སྔོན་ནས་བྱུང་ཞིང་། དེས་བོད་ཀྱི་མི་བརྒྱུད་མཚོན་ཐུབ་པའི་ཕྱིར་དང་།
བོན་གྱི་ཡིག་ཆ་ལས་ལྷ་ཀླུ་གཉན་ལ་སོགས་པ་སྒོ་ང་ལས་གྲོལ་ཚུལ་མང་དུ་་་་་
བཤད་པའི་ཕྱིར་དང་། ཁྱད་པར་དུ་《སྲིད་པ་སྤྱི་མདོས》(2[ཤ2ན3]ལས།
ཕྱག་ན་ཅི་བསྣམས་ན། །སྲིད་པའི་སྒྲོམ་བུ་བསྣམས། །ཞེས་གཤེན་རབས་ཀྱི་
སྐུའི་བཀོད་པ་བཤད་པའི་ཚེ། སྣང་སྲིད་ཀྱི་མངའ་བདག་ཏུ་མཚོན་དོན་བྱས་
པ་སོགས་ཀྱིས་མངོན་སུམ་དུ་གྲུབ་པའི་ཕྱིར་རོ།།
ཐོག་མར་སྲིད་པ་ཇི་ལྟར་གྲོལ་བའི་རྒྱུ་དང་རྐྱེན་བཤད་པ་ནི།
“འབྱུང་བ་སྣ་ལྔའི་སྙིང་པོ་ལས། །སྒོ་ང་ཆེན་པོ་གཅིག་ཡོངས་པ།།” ཞེས་པས་
བསྟན་ཏེ། དེ་ཡང་ནམ་མཁའ་རླུང་མེ་ཆུ་ས་སྟེ་འབྱུང་བ་ཆེན་པོ་ལྔའི་དྭངས་
མ་འདུས་ཤིང་འཁྲུགས་པ་ལས། ཡ་ཐོག་སྲིད་པ་ཀློང་གི་སྒོ་ང་ཆེན་པོ་ཞིག་ཏུ་
སྲིད་དེ། དེའི་ཆགས་ཚུལ་གྱི་དབང་དུ་བྱས་ན། ཐོག་མར་རང་བཞན་གྱིས་
མ་གྲུབ་པའི་སྟོང་པ་ནམ་མཁའ་ལྟ་བུ་ཞེས་པ་ནི་ཡོངས་གྲགས་ཤིག་ཡིན་པ་་་་
ལྟར། སྟོང་པ་ནམ་མཁའི་ཁམས་ཀྱིས་གོ་འབྱེད་ཅིང་། མཐའ་དབུས་དང་རྒྱ་
ཚད་ཀུན་ལས་འདས་པའི་སྟོང་པ་དེའི་ཀློང་དུ་རང་བཞིན་གཡོ་བ་ཅན་གྱི་་་་
རླུང་གི་ཁམས་གྲུབ་བོ།།
ནམ་མཁའི་ཁམས་ཀྱི་གོ་འབྱེད་པའི་ཆ་དེར་གཡོ་བའི་རང་བཞིན་་་
ལ་བརྟེན་ནས་རླུང་གི་ཁམས་ཀྱི་ནུས་པ་ཆེས་ཆེར་བསྐྱེད་དེ། ཇི་ལྟར་རྩུབ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། ·7 •
ཤིང་ལས་མེ་འབྱུང་བ་ལྟར་རང་བཞིན་དྲོ་བ་ཅན་གྱི་མེའི་ཁམས་གྲུབ་བོ།།
རླུང་དང་མེའི་ཁམས་གཉིས་ཕན་ཚུན་ལྟོས་པའི་བྱེད་ལས་ལ་བརྟེན་
ནས་རིམ་གྱིས་རགས་པ་རླུང་གི་རྡུལ་བརྩམས་ཏེ། རླུང་རྡུལ་གྱི་ནུས་པ་ཆེས་
ཆེར་བསྐྱེད་ཅིང་། གཡོ་ཞིང་ཀུན་ཏུ་གཡོ་བའི་འདུ་བྱེད་དང་། མེའི་ཁམས་
ལྷན་ཅིག་པའི་བྱེད་ལས་ལ་བརྟེན་ནས། ཇི་ལྟར་ཚ་གྲང་འཁྲུགས་པའི་གྲང་
སྒམ་དུ་རླན་ཟིལ་ཆགས་པ་ལྟར། རང་བཞིན་རླན་གཤེར་ཅན་གྱི་ཆུའི་ཁམས་
གྲུབ་བོ།།
རགས་པ་རླུང་གི་རྡུལ་དང་། མེ་ཆུའི་ཁམས་རྣམས་ཚོགས་པའི་
འདུ་བྱེད་ལས་རིམ་གྱིས་རགས་པ་མེའི་རྡུལ་བརྩམས་ཤིང་། རླུང་མེའི་རྡུལ་
གྱི་ནུས་པ་ཆེས་ཆེར་བསྐྱེད་དེ་ཆུའི་ཁམས་དང་ལྷན་ཅིག་པའི་འདུ་བྱེད་ལ་་་་་་
བརྟེན་ནས། ཇི་ལྟར་འོ་མ་ཡུན་རིང་དུ་དཀྲོགས་པ་ལས་མར་འཐོན་པ་ལྟར།
རང་བཞིན་སུ་འཐས་ཅན་གྱི་སའི་ཁམས་གྲུབ་བོ།།
རགས་པ་རླུང་མེའི་རྡུལ་དང་། ཆུའི་ཁམས་བཅས་ཚོགས་པའི་བྱེད་
ལས་ལ་བརྟེན་ནས། རིམ་གྱིས་རགས་པ་ཆུའི་རྡུལ་བརྩམས་ཤིང་། རླུང་མེ་
ཆུ་གསུམ་གྱི་རྡུལ་དང་། སའི་ཁམས་ལྷན་ཅིག་པའི་བྱེད་ལས་ལ་བརྟེན་ནས་
རགས་པ་སའི་རྡུལ་བརྩམས་སོ། །དེ་ལྟར་ནམ་མཁས་གོ་འབྱེད་པ་དང་། ས་
ཡིས་གཞི་འཛིན་ཅིང་སྲ་འཐས་ཀྱི་བྱ་བ་བྱས་ཤིང་། དེ་དག་གི་ནུས་པ་ཆ་
མཉམ་དུ་སྨིན་པ་ལས། འབྱུང་བའི་སྙིང་པོ་སྲིད་པ་ཀློང་གི་སྒོ་ང་ཞིག་ཏུ་སྲིད་
པ་ནི། དཔེར་ན་བྱ་ཡི་སྒོ་ང་དང་དབྱིབས་མཚུངས་པ་དེ་ལ་ཡ་ཐོག་གི་སྲིད་
པའི་གྲོལ་གཞི་ཀློང་གི་སྒོ་ང་ཞེས་བཤད་པའོ། །
དེ་ལ་ཁ་ཅིག སྒོ་ང་ནི་བྱ་ལས་འབྱུང་དགོས་པས་མི་འཐད་དོ་ཞེ་ ་



• 8 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ན། སྒོ་ང་ཡིན་ན་བྱ་ལས་འབྱུང་དགོས་པའི་ཁྱབ་པ་མེད་དེ། སྦྲུལ་དང་རུས་
སྦལ་གྱི་སྒོ་ང་བཞིན་ནོ། །དབྱིབས་མཚུངས་པས་སྒོ་་ངར་འཇོག་པ་མི་འགལ་
ཏེ། དཔེར་ན་སྲིད་པའི་འཁོར་ལོ་ཞེས་པ་བཞིན་ནོ།།
སྒོ་ང་དེ་ལ་སྐྱེད་པ་པོ་དགོས་སོ་ཞེ་ན། སྒོ་ང་ཡིན་ན་སེམས་ཅན་
ལས་སྐྱེས་པའི་ཁྱབ་པ་མེད་དེ། འབྱུང་བའི་སྒོ་ང་བཞིན་ནོ། །རྟགས་གྲུབ་
སྟེ། སྒོ་ང་ནི་འབྱུང་བ་ལྔ་ཚོགས་པའི་བྱེད་ལས་ཀྱིས་བསྐྱེད་པ་ཙམ་ལས།
གཞན་དུ་བྱའི་ཁོག་པའི་ནང་དུ་བཟོ་དབྱིབས་ཟླུམ་ལ་རང་བཞིན་སྲ་མཁྲེགས་
ཅན་གྱི་སྒོ་ང་ལྟ་བུ་ཞིག་ཇི་ལྟར་འགྲུབ་པའི་རྒྱུ་མཚན་འཇོག་ཏུ་མེད་པའི་ཕྱིར་
རོ།།
བྱའི་སྒོ་ང་ལ་ཉེར་ལེན་གྱི་རྒྱུ་བྱའི་ས་བོན་ཡོད་ལ་ཀློང་གི་སྒོ་ང་་་་
མེད་པས་མི་འཐད་དོ་ཞེ་ན། རྒྱུ་ཞེས་པ་སྐྱེད་བྱེད་ཀྱི་ནུས་པ་སྔོན་དུ་སོང་བ་
ཞིག་དང་། རྐྱེན་ཞེས་པ་དེ་ལ་འཕེལ་འགྲིབ་སོགས་ཀྱི་བྱ་བ་བྱེད་ནུས་ལྷན་
ཅིག་ཏུ་ཚོགས་པ་ཞིག་ཏུ་འཇོག་གམ། འཇོག་ན་དེ་དག་སྔ་མ་རྣམས་ནི་ཉེར་
ལེན་གྱི་རྒྱུ་དང་། དེ་ལ་དེ་ལྡན་གྱི་ཚོགས་པ་རྣམས་ནི་ལྷན་ཅིག་བྱེད་རྐྱེན་ཏེ།
ཀློང་གི་སྒོ་ང་སྐྱེད་ནུས་ཀྱི་འབྱུང་བའི་རྡུལ་ཆ་རགས་པ་ལྷན་དུ་ཚོགས་་་་་
རྣམས་ནི་ལྷག་ཅིག་བྱེད་རྐྱེན་ཏེ། དཔེར་ན་དངོས་རྒྱུ་འབྲས་ཀྱི་ས་བོན་
དང་། རྐྱེན་ཆུ་ལུད་སོགས་ཚོགས་པ་ལས་འབྲས་སྨྱུག་འབྱུང་བ་བཞིན་ནོ། །
མི་འཐད་དེ། འབྲས་ཀྱི་མྱུ་གུ་ནི་འབྲས་ཀྱི་ས་བོན་དངོས་རྒྱུ་སྔོན་དུ་
སོང་ལ། ཀློང་གི་སྒོ་ང་ལ་དངོས་རྒྱུ་སྔོན་སོང་མེད་པའི་ཕྱིར་རོ་ཞེ་ན། དེ་ལྟ་
བུའི་འབྲས་ཀྱི་མྱུ་གུ་དེ་ལ་དངོས་རྒྱུ་འབྲས་ཀྱི་ས་བོན་སྔོན་དུ་སོང་བ་ལས།
འབྲས་ཀྱི་མྱུ་གུ་འབྱུང་ནུས་ཀྱི་ཉེར་རྒྱུ་གཞན་མི་སྲིད་ན། འོ་ན། རྡོ་ལྕགས་སྤྲ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། •9 •
བ་གསུམ་ཚོགས་པའི་འདུ་བྱེད་ལས་མེ་འབྱུང་མི་རིགས་པར་ཐལ། དེ་གསུམ་
ག་མེ་མ་ཡིན་པའི་ཕྱིར་དང་། དེ་དག་ལ་མེའི་དངོས་རྒྱུ་མངོན་སུམ་དུ་མ་
དམིགས་པའི་ཕྱིར་དང་། གཞན་ཡང་། ཁྱེད་ཀྱི་བསྐས་པ་ཆགས་འཇིག་ཁོས་
ལེན་པ་གཞིར་བཅས། འདས་བསྐལ་འཇིག་པའི་ཚེ་བསྐལ་པ་དེར་སྲིད་པའི་
འབྲས་ཀྱི་མྱུ་གུ་བསྐྱེད་ནུས་ཀྱི་ས་བོན་དེ་དག་འཇིག་གམ་མ་འཇིག འཇིག་
ན་བསྐལ་པ་འདིར་འབྲས་ཀྱི་མྱུ་གུ་མེད་པར་ཐལ། ཡ་ཐོག་གི་འབྲས་ལ་
དངོས་རྒྱུ་མེད་པའི་ཕྱིར། མ་འཇིག་ན། འོ་ན་འདས་པའི་བསྐལ་པ་མ་ཡིན་
པར་ཐལ། འདས་བསྐལ་གྱི་འབྲས་ཀྱི་མྱུ་གུ་བསྐྱེད་ནུས་ཀྱི་ས་བོན་མ་འཇིག་
པའི་ཕྱིར་རོ།།
ཁོ་ན་རེ། ཁྱོད་ཀྱིས་ཉེར་ལེན་གྱི་རྒྱུའི་མཐར་ཐུག་ནམ་མཁའི་
ཁམས་བཞག་པ་དེ་ནི་མི་འཐད་དེ། སྟོང་པ་ལས་དངོས་པོ་འབྱུང་བ་ནི་ཤེས་
བྱ་ལ་མི་སྲིད་པའི་ཕྱིར་རོ་ཞེ་ན། འོ་ན། ཁྱོད་ཀྱི་འདོད་པར། ནམ་མཁའི་
ཁམས་ཀྱིས་གོ་འབྱེད་པའི་བྱ་བ་བྱེད་དམ་མི་བྱེད། བྱེད་ན། ནམ་མཁའི་
ཁམས་ལས་གཡོ་བ་ཅན་གྱི་རླུང་གི་ཁམས་གྲུབ་པ་མི་འགལ་ཏེ། ནམ་མཁའི་
ཁམས་ཀྱིས་གོ་འབྱེད་པའི་བྱ་བ་བྱེད་པའི་ཕྱིར། རྟགས་གྲུབ་སྟེ། གོ་འབྱེད་
པ་ནི་ནམ་མཁའི་ཁམས་ཀྱི་ཁྱད་ཆོས་ཡིན་པའི་ཕྱིར། གལ་ཏེ་གོ་འབྱེད་པའི་
བྱ་བ་མི་བྱེད་ན། ནམ་མཁའི་ཁམས་ཐོགས་བཅས་སུ་ཐལ་ཏེ། གོ་མི་འབྱེད་
པའི་ཤེས་བྱ་ཡིན་པའི་ཕྱིར། རྟགས་གྲུབ་སྟེ། ཐོགས་བཅས་ཐོགས་མེད་ཕུང་
གསུམ་སྤངས་པའི་འགལ་བ་ཡིན་པའི་ཕྱིར། ཁོ་བོས་སྟོང་ཞིང་གོ་འབྱེད་པའི་
ཁམས་ལས་འདུས་བྱས་གཞན་འབྱུང་བར་བཤད་པ་མི་མཐད་ན། མདོ་
ལས། ནམ་མཁའི་ཁམས་ལས་རླུང་འབྱུང་བར་བཤད་པ་དང། སྔགས་



• 10 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཕྱོགས་སུའང་སྟོང་པའི་ངང་ལས་རླུང་གི་དཀྱིལ་འཁོར་འབྱུང་བའི་བཤད་པ་
མང་དུ་ཡོད་པ་དེ་དག་ཀྱང་མི་འཐད་པར་འགྱུར་རོ། །
ནམ་མཁའི་ཁམས་ཉེར་རྒྱུ་མི་རུང་སྟེ། ནམ་མཁའི་ཁམས་ནི་རྟག་
པ་ཡིན་ཞིང་། རྟག་པ་ལ་བྱ་བ་མེད་པའི་ཕྱིར་རོ་ཞེ་ན། འདིར་ཁོ་བོས་ནམ་
མཁའི་ལས་རླུང་འབྱུང་བར་བཤད་པ་ནི། བར་གྱི་སྣང་བ་སྟོང་སང་ལས་
འབྱུང་བར་བཤད་ཀྱི། ནམ་མཁའ་སྟོང་པ་ལས་འབྱུང་བར་མ་བཤད་པས།
རླུང་གང་ལས་འབྱུང་བའི་རྒྱུ་ནམ་མཁའི་ཁམས་དེ་རྟག་པར་ཐལ་བའི་སྐྱོན་་་་
མེད་དོ། །
འོ་ན། ཁྱོད་ཀྱིས་བར་གྱི་སྣང་བ་སྟོང་སང་ངེ་བ་དེ་ནམ་མཁའི་
ཁམས་སུ་འདོད་ན། ནམ་མཁའི་ཁམས་དེ་ནམ་མཁའི་རང་བཞིན་མ་ཡིན་
པར་འགྱུར་རོ་ཞེ་ན། སྤྱིར་ཁམས་ཞེས་པ་དེ་ནི་དེའི་རང་གཤིས་ལྟ་བུ་ཞིག་ལ་
འཇོག་པ་བདེན་ནའང་། འདིར་ནམ་མཁའི་ཁམས་ཞེས་པ་ནི་བར་གྱི་སྣང་
བ་སྟོང་སང་ངེ་བ་ལ་འཇོག་དགོས་ཏེ། དེ་ལྟར་མ་ཡིན་ན། མདོ་སྔགས་
གཉིས་ཀའི་སྐབས་སུ་སྟོང་པའི་ངང་ལས་རླུང་འབྱུང་བར་བཤད་པ་དེ་དག་་་་
སྟོང་པའི་རང་གཤིས་ལས་བྱུང་བར་བཤད་པ་ཡིན་པར་ཐལ། འདོད་ན། །
རྟག་པ་ལས་དངོས་པོ་འབྱུང་བར་ཐལ་ལ།།
འོ་ན། ཁྱེད་ལྟར་ན་སྐབས་འདིའི་ནམ་མཁའི་ཁམས་དེ་འདུས་བྱས་
སུ་ཐལ་ཏེ་རླུང་གི་རྒྱུ་བྱེད་པའི་ཕྱིར་རོ་ཞེ་ན། དེ་ནི་འདོད་དེ། སྲིད་པ་ཐོག་
མར་གྲུབ་ཚུལ་དེ་ལྟར་ཡིན་པའི་ཕྱིར།
འབྱུང་བ་ཆེན་པོ་དེ་དག་གིས་ཉེར་རྒྱུ་བྱས་ཏེ་སྲིད་པ་གྲོལ་བ་ལ་་་་་
འགལ་བ་མེད་ནའང་། ཁྱོད་ཀྱིས་སྒོ་ངར་བཤད་པ་དེ་མི་འཐད་དོ་ཞེ་ན།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 11 •
ཤིན་ཏུ་འཐད་དེ། དེང་དུས་ཀྱི་ཚན་རིག་པས་དབང་པོའི་མངོན་སུམ་གྱིས་
མཐོང་བའི་འཇིག་རྟེན་དང་། གཞན་ཡང་གཟའ་དང་རྒྱུ་སྐར་སོགས་གྲངས་
ཀྱིས་མི་ལངས་པ་དེ་ཀུན་གྱི་བཀོད་དབྱིབས་སྒོ་ང་དང་ཕྱོགས་མཚུངས་་་་་་་
མངོན་སུམ་ཚད་མས་གྲུབ་པའི་ཕྱིར། རྟགས་གྲུབ་སྟེ། དེ་དག་ནི་འབྱུང་བའི་
བྱེད་ལས་རང་ལས་ཚུར་སྣང་བའི་བཀོད་དབྱིབས་མངོན་སུམ་ཚད་མས་གྲུབ་
པ་བཞིན་ནོ།།
འཇིག་རྟེན་སྣོད་བཅུད་དང་བཅས་པ་ལྷས་བཀོད་པར་འདོད་པའི་
ཕྱོགས་ཁ་ཅིག་ན་རེ། ཁྱོད་ཀྱི་ཀློང་གི་སྒོ་ང་ལ་དངོས་ཀྱི་བཀོད་པ་པོ་ཞིག་
ཡོད་དགོས་ཏེ། འཇིག་རྟེན་ལྷས་བཀོད་པའི་ཕྱིར་རོ་ཞེ་ན། སྤྱིར་འཇིག་རྟེན་
ལྷས་བཀོད་པ་ཞེས་པའི་རྒྱུ་མཚན་དེ་ནི། རྒྱུ་མཚན་ཡང་དག་པར་འདོད་པ་
དེ་ནི་མི་འཐད་དེ། འཇིག་རྟེན་ལྷས་བཀོད་པའི་དབང་དུ་བྱས་ན། ལྷ་རང་
ཉིད་ལའང་ཉེར་ལེན་གྱི་རྒྱུ་སྔོན་སོང་དགོས་པའི་ཕྱིར། དཔེར་ན་མི་ཡི་འགྲོ་
བ་བཞིན་ནོ། །འདོད་ན། བྱེད་པ་པོ་མ་ཡིན་པར་ཐལ་ཏེ། བྱེད་པོ་ཐུག་མེད་
ཡིན་པའི་ཕྱིར་རོ། །དེ་འདྲ་བའི་ལྷ་དེ་རྟག་པ་ཡིན་ནམ་མི་རྟག་པ་ཡིན།
རྟག་པ་ཡིན་ན་འཇིག་རྟེན་བཀོད་པ་མི་འཐད་དེ། རྟག་པ་ལ་བྱ་བ་མེད་པའི་
ཕྱིར། མི་རྟག་ན་བྱེད་པོ་གཉིས་པ་ཞིག་ཡོད་དགོས་ཏེ། འདུས་བྱས་ཡིན་
པའི་ཕྱིར། དཔེར་ན་འབྲས་གྱི་མྱུ་གུ་བཞིན་ནོ། །
སྐྱོན་མེད་དེ། ཁོ་བོ་ཅག་གི་ལྷ་ནི། རྟག་མི་རྟག་གང་ཡང་མ་ཡིན་
ནོ་ཞེ་ན། ཁྱེད་ཀྱིས་ཁས་བླངས་པའི་ལྷ་དེ་མེད་པར་ཐལ། རྟག་མི་རྟག་གང་
ཡང་མ་ཡིན་པའི་ཕྱིར། ཁྱབ་སྟེ། རྟག་མི་རྟག་ཕུང་གསུམ་སྤངས་པའི་དངོས་
འགལ་ཡིན་པའི་ཕྱིར། གལ་ཏེ་ཡོད་ན། ཁྱེད་ཀྱིས་ཁས་བླངས་པའི་ལྷ་དེ་



• 12 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཤེས་རྒྱུད་དང་ལྡན་པ་ཞིག་ངེས་པར་ཡིན་དགོས་ཏེ། དེས་གསུངས་པའི་
གདམས་ངག་མང་དུ་ཡོད་པ་ཁྱེད་རང་གིས་འདོད་པའི་ཕྱིར། གལ་ཏེ་མེད་
ན། འཇིག་རྟེན་གྱི་བཀོད་པ་པོར་འདོད་པ་མི་འཐད་པར་ཐལ་ཏེ། མེད་
པའི་ཕྱིར། ཤེས་རྒྱུད་དང་ལྡན་པར་འདོད་ན། དེའི་ཤེས་རྒྱུད་དེ་གང་ལས་
འབྱུང་བའི་རྒྱུ་ཞིག་ཡོད་དམ་མེད། མེད་ན། ལོ་ཏོག་སོགས་སྐྱེ་བ་ལ་སྐྱེ་བོའི་
རྩོམ་བ་སོགས་མི་དགོས་པར་ཐལ་ཏེ། རྒྱུ་མེད་པར་འབྲས་བུ་འབྱུང་བའི་
ཕྱིར། དེའི་རྒྱུ་ཡོད། རྒྱུ་དེ་རྟག་པ་ཡིན་ནམ་མི་རྟག་པ་ཡིན་རྟག་པ་ཡིན་ན།
འབྲས་བུ་གང་ཡིན་ཡང་དེ་སྐྱེ་བ་ལ་རྒྱུ་རྐྱེན་ཚོགས་མི་དགོས་པར་ཐལ། རྟག་
པ་ལས་འབྲས་བུ་འབྱུང་བའི་ཕྱིར། མི་རྟག་ན། ཁྱེད་ཀྱིས་ཁས་བླངས་པའི་
ལྷ་དེ་འདུས་བྱས་ཐབས་ཅད་ཀྱི་བཀོད་པ་པོ་མ་ཡིན་པར་ཐལ་ཏེ། རྒྱུ་གཞན་
སྔོན་དུ་སོང་བའི་ཕྱིར། གཞན་ཡང་ལྷ་དེ་ལ་འཇིན་རྟེན་བཀོད་པའི་ནུས་པ་
ཡོད་དམ་མེད། ཡོད་ན་ལྷ་དེ་འདུས་བྱས་སུ་ཐལ་བ་དང་། ཉེར་རྒྱུ་ཐུག་མེད་
དུ་ཐལ་བ་དང་། བདེ་སྡུག་སྣ་ཚོགས་པ་ཅན་གྱི་འཇིག་རྟེན་བཀོད་མི་རིགས་
པར་ཐལ་ཏེ། ལྷ་དེ་ལ་ནུས་པ་ཡོད་པའི་ཕྱིར། མེད་པ་ནི་མི་འཐད་དེ།
འཇིག་རྟེན་ལྷས་བཀོད་པ་ཁྱེད་རང་གིས་ཁས་བླངས་པའི་ཕྱིར་རོ། །
གཤེན་གྱི་གསུང་ལས་བྱོན་པའི་ཀློང་སྒོང་དང་། །ཚད་མས་དངོས་
སུ་དམིགས་པའི་འཇིག་རྟེན་ནི། །སྲང་མདའི་ཡང་ལྗིད་མཉམ་པའི་རིགས་
འདིར། མཁྱེན་ལྡན་གཞོན་ནུའི་ཚོགས་རྣམས་ཅིས་མི་དགྱེས། །རྒྱུ་དང་རྐྱེན་
དེ་དག་ལས། ཕྱི་སྣོད་ཀྱི་འཇིག་རྟེན་ཇི་ལྟར་གྲོལ་ཚུལ་ནི། “ཕྱིའི་སྒོང་ཤུན་
ལས་ལྷ་བྲག་དཀར་པོ་ཆགས། །ནང་གི་སྒོང་ཆུ་ལས་དུང་མཚོ་དཀར་མོར་
འཁྱིལ།”ཞེས་པས་བསྟན་ཏེ། དེ་ཡང་འབྱུང་བ་ཆེན་པོ་ལྔའི་སྙིང་པོ་ལས།
-
-



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 13 •
སྲིད་པ་ཀློང་གི་སྒོ་ང་ཆེན་པོ་ཞིག་ཏུ་སྲིད་པ་དེ་ལས། རགས་པ་ས་ཡི་རྡུལ་གྱི་
ནུས་པ་སྲ་ཞིང་མཁྲེགས་པའི་རང་བཞིན་ཆེས་ཆེར་བསྐྱེད་དེ་ཕྱིའི་སྒོང་ཤུན་་་་་
དང་འདྲ་བར་ཆགས་པ་དེ་ལས་རིམ་གྱིས་རི་བྲག་རྣམས་གྲོལ་བ་སྟེ། དེ་ཡང་
ས་ནི་སྲ་ཞིང་འཐས་པ་དང་། བྲག་ནི་དེ་ལས་ས་ཞིང་མཁྲེགས་པ་སོགས་
འབྱུང་བའི་རྡུལ་གྱི་ནུས་ཤུགས་ཆེ་ཆུང་དང་བྱེད་ལས་ཀྱི་རྣམ་པ་མི་འདྲ་བ་
དག་ལ་བརྟེན་ནས། ས་རྡོ་རི་བྲག་སོགས་ཀྱི་རྣམ་པ་མི་འདྲ་བ་སྣ་ཚོགས་སུ་
བྱུང་བའོ། །དེ་དག་ནི་མངོན་སུམ་ཚད་མས་ཀྱང་གྲུབ་སྟེ། སྲ་མཁྲེགས་ཅན་
གྱི་ས་རྣམས་རིམ་གྱིས་རྡོ་བར་འགྱུར་བའམ། རྙིང་ཞིང་རུལ་བའི་རྡོ་བ་
འགའ་ཞིག་ས་རུ་འགྱུར་བ་སོགས་འབྱུང་བའི་བྱེད་ལས་ལ་རག་ལུས་པ་་་་
མངོན་སུམ་དུ་དམིགས་པའི་ཕྱིར་རོ། །རི་བྲག་སོགས་ཇི་ལྟར་སྲིད་པ་དེ་
བཞིན་དུ། ནང་གི་སྒོང་ཆུ་དང་འདྲ་བ་འབྱུང་བ་ཆུའི་རྡུལ་རགས་པ་མང་དུ་
བརྩམས་ཤིང་། དེའི་ནུས་ཤུགས་ཆེས་ཆེར་བསྐྱེད་པ་ལས། ཆུ་མིག་དང་།
ཆུ་ཕྲན་དང་། ཆུ་བོ་དང་། མཚོ་དང་། རྒྱ་མཚོ་སོགས་སུ་གྲུབ་སྟེ། དེ་ལྟར་
འབྱུང་བ་ལྔའི་བྱེད་ལས་དང་། རྡུལ་ཤུགས་རྣམ་པ་མ་འདྲ་བ་དུ་མའི་རྐྱེན་
གྱིས་རིམ་པར་རྩི་ཤིང་དང་། ནགས་ཚལ་སོགས་སྣོད་ཀྱི་འཇིག་རྟེན་ཡོངས་
སུ་གྲོལ་བའོ། །
དེ་ལ་ཁ་ཅིག འོ་ན་ས་རྡོ་རི་བྲག་སོགས་ཀྱི་རྣམ་པ་མི་འདྲ་བ་འདི་
དག་མི་སྲིད་པར་ཐལ་ཏེ། རགས་པ་ས་ཡི་རྡུལ་ལས་བརྩམས་པར་མཚུངས་
པའི་ཕྱིར་རོ་ཞེ་ན། རགས་པ་ས་ཡི་རྡུལ་སོགས་ཆ་འགའ་ཞིག་མཚུངས་
པའམ། འབྱུང་བའི་བྱེད་ལས་དང་། འབྱུང་བའི་རྡུལ་སོགས་ཆ་འགའ་ཞིག་
མཚུངས་པའི་རྒྱུ་མཚན་གྱིས་རིགས་འདྲ་བསྐྱེད་དགོས་པའི་ཁྱབ་པ་མེད་དེ།



• 14 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེ་དག་གི་ཁམས་དང་། རྡུལ་གྱི་ནུས་པ་སོགས་ལྷན་ཅིག་བྱེད་རྐྱེན་ཆ་མཉམ་
པའམ་མི་མཉམ་པའི་བྱེ་བྲག་ལ་བརྟེན་ནས། རིགས་མི་འདྲ་བའི་འབྲས་བུ་
སྣ་ཚོགས་འབྱུང་དགོས་པའི་ཕྱིར། གྲུབ་སྟེ། དཔེར་ན་དྭགས་པོར་གྲོ་ཡི་
འབྲས་བུ་ལེགས་པོར་འཐོན་ནའང་འབྲས་མི་འཐོན་པ་དང་། ཡུལ་གཅིག་
དང་། ཞིང་ཁ་གཅིག་དང་། མེ་ཏོག་གི་ཁོག་མ་གཅིག་གི་ནང་ནའང་། ལྷན་
ཅིག་བྱེད་རྐྱེན་ལ་ལྟོས་ནས་འབྲས་བུ་སྨིན་སྟངས་ལ་ཁྱད་འབྱུང་བའམ། ཁ་
དོག་དང་། དྲི་རོ་སོགས་ཀྱི་ཁྱད་པར་འབྱུང་བ་མངོན་སུམ་དུ་གྲུབ་པ་བཞིན་
འོ་ན། ལྷན་ཅིག་བྱེད་རྐྱེན་ངེས་པ་ཅན་གྱི་རྣམ་པ་རིགས་འདྲ་
བརྟན་པ་ཞིག་ཡོད་དགོས་པར་ཐལ་ཏེ། འབྱུང་བའི་ཁམས་ལ་བརྟེན་པར་
མཚུངས་པའི་ཕྱིར་རོ་ཞེ་ན། རིགས་འདྲ་བརྟན་པ་མི་སྲིད་དེ། ལྷན་ཅིག་
བྱེད་རྐྱེན་ངེས་པ་ཅན་དུ་མི་འཐད་དེ། འདུས་བྱས་ཡིན་པའི་ཕྱིར་དང་།
བསྐལ་པ་ཡ་ཐོག་གི་རི་བྲག་འགའ་ཞིག་ད་ལྟའི་དུས་སུ་རྒྱ་མཚོར་གྱུར་པ་་་་
དང་། དེ་དུས་ཀྱི་རྒྱ་མཚོ་ཡིན་པ་འགའ་ཞིག་ད་དུས་རི་བྲག་གམ་སྤང་ཐང་
སོགས་སུ་གྱུར་པ་སྟེ། མདོར་ན་འཇིག་རྟེན་གྱི་འཕོ་འགྱུར་མངོན་སུམ་དུ་
གྲུབ་པའི་ཕྱིར་རོ།།
འོ་ན། ད་ལྟ་མཐོང་བཞིན་པའི་ས་གཞི་འདི་རྒྱ་མཚོར་འགྱུར་
བའམ། རི་བྲག་རྣམས་སྤང་ཐང་དུ་འགྱུར་བ་སོགས་གོ་རིམ་འཁྲུགས་དགོས་
པར་ཐལ་ཏེ། ལྷན་ཅིག་བྱེད་རྐྱེན་གྱི་ནུས་པ་ཚོགས་པའི་ཕྱིར་རོ་ཞེ་ན།
འགྱུར་དགོས་པའི་ངེས་པ་མེད་དེ། རྒྱུ་རྐྱེན་རགས་པ་ལ་ལྟོས་དགོས་པའི་
ཕྱིར། འགྱུར་མི་སྲིད་པ་མིན་ཏེ། འབྱུང་བའི་བྱེད་ལས་སུ་སྲིད་པའི་ཕྱིར། །



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 15.
དཔེར་ན། ཁྱེད་རང་ད་ལྟ་རང་འཆི་དགོས་པའི་ཁྱབ་པ་མེད་དེ། འཆི་རྐྱེན་
ལ་ལྟོས་དགོས་པའི་ཕྱིར། འཆི་མི་སྲིད་པ་མིན་ཏེ། མི་རྟག་པ་ཡིན་པའི་
ཕྱིར། ལྷན་ཅིག་བྱེད་རྐྱེན་མཚུངས་ལྡན་གྱི་སྒྲུབ་བྱེད་མེད་དེ། རྐྱེན་གྱི་ནུས་
པ་མང་དུ་ཡོད་པའི་ཕྱིར་རོ། །རྐྱེན་རྣམ་པ་སྣ་ཚོགས་ལ་བརྟེན་པའི་འཇིག་
རྟེན་གྱི་འགྱུར་བ་མཐའ་ཡས་པ་ཡོད་ཆོག་སྟེ། དཔེར་ན། ཆུ་རྡོ་ལྟ་བུ་གཅིག་
ལ་མཚོན་ན། ཇི་ལྟར་བཟོ་པ་མཁས་པས་བཅོས་པ་ལྟར་རིལ་རིལ་པོ་སོགས་
ཀྱི་དབྱིབས་དང་། རེག་བྱ་འཇམ་པ་དང་། ཁ་དོག་མཛེས་པ་སོགས་སུ་སྣང་
བ་དེ་དག དོན་དུ་འབྱུང་བའི་ནུས་ཤུགས་དང་བྱེད་ལས་སྣ་ཚོགས་པའི་ལྷན་
ཅིག་བྱེད་རྐྱེན་ལ་བརྟེན་ནས། རི་རྡོ་རུད་ཀྱིས་བཤོལ་བའམ། རི་མེ་སོགས་
ཀྱིས་སྟོར་བའི་རྡོ་བ་དེ་དག་ཆུ་ཕྲན་དང་ཆུ་བོ་དག་གིས་རྒྱུན་རིང་དུ་འདྲེན་་་་་
འཁྱེར་བྱས་པའི་མངོན་རྟགས་སུ་རང་ཅག་གི་དབང་པོའི་ཡུལ་དུ་མངོན་སུམ་
དུ་གྲུབ་པ་དེ་ལས་ལྷག་པའི་ཤེས་བྱེད་ཀྱི་ཚད་མ་གཞན་མི་དགོས་པ་བཞིན་་་་་
，
རླན་པའི་ཆུ་ཡང་མེ་ཡི་ནུས་པས་སྐེམ། །ཚ་བའི་མེ་ཡང་རླན་གྱི་
ནུས་པས་གཞོམ། །སྲ་བའི་བྲག་ཀྱང་རླུང་གིས་གཡོ་བ་སྟེ། །འབྱུང་བའི་ནུས་
པ་སྲིད་ཕྱིར་ཀློང་སྒོང་སྲིད། །ནང་བཅུད་ཀྱི་སེམས་ཅན་ཇི་ལྟར་གྲོལ་བའི་
ཚུལ་ནི། “བར་གྱི་སྒོ་ངའི་དར་ཆ་ལས། །རིགས་དྲུག་སེམས་ཅན་ཀུན་ཏུ་
གྲོལ།།” ཞེས་གསུངས་པས་བསྟན་ཏེ། དེ་ཡང་བར་གྱི་སྒོ་ངའི་དར་ཆ་དེ། སྒོ་
ངའི་སྙིང་པོ་མ་ཡིན་ནའང་། སྒོ་ངའི་དྭངས་ཆ་ཞིག་ཡིན་པ་དེ་དང་འདྲ་བ་
འབྱུང་བ་རྣམ་ལྔའི་དྭངས་ཆ་དེས་ལྷན་ཅིག་བྱེད་པའི་རྐྱེན་བྱས་ཏེ། རིགས་
དྲུག་གིས་བསྡུས་པའི་འགྲོ་བ་རྣམས་གྲོལ་བའོ།།



• 16 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འོ་ན་རིགས་དྲུག་གི་སེམས་ཅན་རྣམས་སྒོ་ངའི་དར་ཆ་དང་འདྲ་་་་
བའི་འབྱུང་བའི་དྭངས་མ་ལས་གྲོལ་ན། སེམས་ཅན་ཐམས་ཅད་རི་བྲག་དང་
རྩི་ཤིང་སོགས་དང་ཁྱད་པར་མེད་པར་ཐལ་ཏེ། གྲོལ་གཞིའི་རྒྱུ་རྐྱེན་མཚུངས་
པའི་ཕྱིར་རོ་ཞེ་ན། སྐྱོན་མེད་དེ། སྒོ་ངའི་དར་ཆ་དང་སྒོང་ཤུན་ལ་ཁྱད་པར་
ཡོད་པའི་ཕྱིར་དང་། སྒོ་ངའི་དར་ཆ་དང་འདྲ་བའི་འབྱུང་བའི་དྭངས་མ་དེ་
ནི་ལྷན་ཅིག་བྱེད་རྐྱེན་དུ་བཤད་པའི་ཕྱིར་ཏེ། འབྲས་ཀྱི་མྱུ་གུ་སྐྱེ་བ་ལ་ལྷན་
ཅིག་བྱེད་རྐྱེན་ས་ལུད་དྲོ་གཤེར་རླུང་འོད་གོ་འབྱེད་པ་སོགས་ཀྱི་མཐུན་རྐྱེན་་་་
མེད་དུ་མི་རུང་བ་བཞིན་ནོ།། །
མི་འཐད་དེ། སྐྱེ་གནས་རྣམ་པ་བཞིར་བཤད་པ་དང་འགལ་ལོ་ཞེ་
ན། དེང་དུས་ཀྱི་བོན་པོ་ཕལ་ཆེ་བའི་ལུགས་ལྟར་བྱས་ན་འགལ་བ་ལྟར་དུ་
སྣང་ནའང་། སྐབས་འདིར་འགལ་བ་མེད་དེ། འགྲོ་བ་རིགས་དྲུག་དང་སྐྱེ་
གནས་རྣམ་བཞི་སོགས་ཀྱི་རྣམ་བཞག་དེ་དག་གཙོ་ཆེར་སངས་རྒྱས་པའི་་་་་
ལུགས་ཡིན་ལ་བོན་དུ་རྫོགས་ཆེན་གྱི་ཁུངས་ཡང་དག་ཡོད་སྟབས་རྣམ་བཞག་
དེ་དག་ཀྱང་བོན་ཆོས་ཐུན་མོང་དུ་མི་འགྱུར་ཐབས་མེད་པའི་ཕྱིར་རོ།།
འོ་ན། “རིགས་དྲུག་སེམས་ཅན་ཀུན་ཏུ་གྲོལ།” ཞེས་བཤད་པ་མི་
འཐད་པ་ཐལ་ཏེ། བོན་ལུགས་ཐུན་མོང་མ་ཡིན་པ་གང་ཞིག་ཀྱང་མ་ཡིན་
པའི་ཕྱིར་དང་། མི་འགལ་ཏེ། 《པོ་ཏི་བསེ་རུ》མཛད་པ་པོ་སངས་རྒྱས་པ་
ཡིན་པའི་ཕྱིར་དང་། གཞུང་དེ་ནི་སངས་རྒྱས་པའི་བསྟན་་འཛིན་སྐྱེས་ཆེན་
རྣམས་ཀྱི་གདུང་རབས་ཀྱི་རྣམ་བཞག་ཡིན་པ་ལས་བོན་གྱི་ལུགས་སུ་འགྲོ་བ་་་
རིགས་དྲུག་གི་རྣམ་བཞག་ཡོད་པའི་སྒྲུབ་བྱེད་ཀྱི་བསྟན་བཅོས་གང་ཞིག་ཀྱང་
མ་ཡིན་པའི་ཕྱིར། གྲུབ་སྟེ། བོན་ཡང་དག་པའི་ལུགས་སུ་འགྲོ་བ་རིགས་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 17 •
དྲུགེགི་རྣམ་བཞག་སོགས་ཡོད་མེད་དེ་རང་རེའི་དཔྱད་གཞི་ཙམ་དུ་ཟད་་་་
པའི་ཕྱིར། སྲིད་པ་ཀློང་གི་སྒོ་ང་ལས་གྲོལ་ཚུལ་བཤད་པ་དེ་ཡང་སྐྱེ་གནས་
རྣམ་པ་བཞིའི་ནང་ཚན་དུ་གྱུར་པའི་སྒོང་སྐྱེས་ཡིན་དགོས་པའི་ཁྱབ་པ་་་་
དང་སྒྲུབ་བྱེད་གང་ཡང་མེད་པའི་ཕྱིར་རོ། །
འོ་ན། སེམས་ཅན་རྣམས་ལ་ཉེར་ལེན་གྱི་རྒྱུ་མེད་པར་ཐལ་ཏེ།
ཁྱོད་ཀྱིས་ལྷན་ཅིག་བྱེད་རྐྱེན་ཙམ་བཞག་པའི་ཕྱིར་རོ་ཞེ་ན། མི་འགལ་ཏེ།
《སྙན་བརྒྱུད་སྒྲོལ་མ་དྲུག་གི་གདམས་པ》®[280ཤ6བ3]ལས།“མ་ཡི་མངལ་
དུ་ལུས་སེམས་འདུས་པའི་ཚེ། ནམ་མཁས་གོ་འབྱེད། ས་ཡིས་བསྐྱེད་ཅིང་
བརྟེན། ཆུ་ཡིས་གཅིག་ཏུ་བསྡུས་ནས་གསོས་ཀྱང་བཏབ། མེ་ཡིས་དྲོད་སྐྱེད་
ལུས་སེམས་སྨིན་པར་བྱས། རླུང་གི་དྭངས་སྙིགས་འབྱེད་ཅིང་རྩ་སྦུགས་སེལ་
བར་བྱེད། ཕྱི་ལུས་ཀྱི་སྲིད་པ་ལྟེ་བ་ནས་ཆགས། ནང་སེམས་ཀྱི་སྲིད་པ་ཙི་
ཏ་®ནས་ཤར་ཏེ། དཀར་དམར་འདྲེས་པའི་ནང་དུ་དང་པོ་སྙིང་ཆགས་ཏེ་
འབྱུང་བ་ནམ་མཁའི་རྟེན་ནོ།”ཞེས་སོགས་གསལ་བར་བཤད་པའི་ཕྱིར་རོ། །
བཤད་པ་དེ་དག་ནི་བོན་པོ་རྣམས་ཀྱིས་ཆོས་ལས་བླངས་པས་མི་་་་
འཐད་དོ་ཞེ་ན། བོན་པོས་ཆོས་ལས་བླངས་སོ་ཞེས་པ་དང་། ཆོས་པས་བོན་
ལས་བླངས་སོ། །ཞེས་པའི་བཤད་ཡམ་འདི་དག་ནི། ཕྱི་ནང་གི་མཁས་པ་
མང་པོའི་གླེང་གཞི་ཞིག་ཏུ་ཆགས་ནས། བོད་ཀྱི་མཁས་པ་ཚོས་བོན་ལ་
ཁུངས་མེད་ཅེས་བཀྱོན་པ་གནང་བའི་ལུགས་འདི་དང་། ཕྱི་རྒྱལ་གྱི་མཁས་
པ་ཚོས་བོད་ཀྱི་ཆོས་པར་བོན་འདྲེས་པས་བླ་མའི་རིང་ལུགས། ཞེས་དམིགས་
སུ་བཀར་བའི་ལུགས་འདི་དག་བྱུང་ཞིང་། རྩ་བ་འདི་གཉིས་ལ་བརྟེན་ནས་
དེང་དུས་ཀྱི་མཁས་པ་འགའ་ཞིག་གིས་ཀློག་མཁན་རྣམས་ཉམས་མཚར་བའི་



•18 •
མ
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནམ་མཁའི་ནོར་བུའི་གསུང་ཙ
ཆེད་དུ་བོད་ཀྱི་ལོ་རྒྱུས་ཁས་མཚར་གྱི་རིགས་རྣམས་ལ་རྩ་བར་བཅོལ་་་་་་
དང་། འགའ་ཞིག་གིས་གནས་སྐབས་ཀྱི་ཆ་རྐྱེན་ཙམ་ལ་བརྟེན་ནས་བོད་ཀྱི་
ལོ་རྒྱུས་རྩ་བ་ནས་བསྒྱུར་བ་དང་། འགའ་ཞིག་གིས་རང་ཉིད་བོད་ཀྱི་ཤེས་
རིག་ལ་རྒྱུས་ཆེ་བར་སྟོན་པའི་ཆེད་དུ་སྒྲོ་འདོགས་ཀྱི་སྟེང་ནས་ལོ་རྒྱུས་གསར་
དུ་སྤྲོ་བ་སྟེ། དཔེར་ན་རྒྱལ་བ་ལྔ་པའི་དུས་སུ་བྱུང་བའི་འབྲས་དཀར་ལས་
འཕྲོས་ནས། བོད་པ་སུ་ལའང་ཆ་རྒྱུས་མེད་པའི་འདྲེ་དཀར་པོའི་ལོ་རྒྱུས་
གསར་དུ་བྱུང་བ་སོགས་ཀྱིས་མཚོན། དངོས་ཡོད་བོད་ཀྱི་ལོ་རྒྱུས་དང་ཤེས་
རིག་ཡང་དག་པ་རྣམས་བག་ལ་ཞ་ཞིང་། འབྱུང་འགྱུར་གྱི་མི་ཚོས་བོད་ཀྱི་ལོ་
རྒྱུས་དང་ཤེས་རིག་སོགས་རྟོག་དཀའ་བའི་ཉེན་ཁ་ཆེས་ཆེ་བ་ཞིག་རང་ཅག་་་
ཐུན་མོང་གི་མིག་སྔར་མངོན་སུམ་དུ་གྲུབ་པ་དེ་ལྟར་ན། ཁོ་བོ་ནི་བོད་རིགས་
ཤིག་ཡིན་པ་དང་། རང་གི་རིག་གཞུང་ལ་ཤ་ཞེན་དང་ལྡན་པ་ཞིག་ཀྱང་ཡིན་
སྟབས་བློས་མ་བཟོད་ནས་མཁས་པ་ཆེན་པོ་དེ་དག་གི་སྙན་གྲགས་དང་།
གྲོགས་འབྲེལ་སོགས་ལ་མ་ལྟོས་པར། བོད་ཀྱི་ལོ་རྒྱུས་ཡང་དག་ལ་ཁུངས་
བརྟེན་ཅིང་། དཔྱད་པ་རྣམ་གསུམ་གྱིས་གཏན་ལ་ཕབ་ནས། བདེན་དོན་
འཚོལ་བ་ལ་ཕྱོགས་པར་ལགས་པས། ཕྱི་ནང་གི་མཁས་པ་ཐམས་ཅད་
དགོངས་ཁྲོལ་མེད་པ་ཞུ་འཚལ། །
་ དེ་ཡང་ཐོག་མར་བོན་ཅེས་པ་དེ་ཡོད་དམ་མེད། ཡོད་ན་བོན་གྱི་
གདགས་གཞི་ཡོད་དགོས་ཏེ། བོན་ཡོད་པའི་ཕྱིར། མེད་པ་ནི་མི་འཐད་དེ།
བོན་གྱི་ཐ་སྙད་ཡོངས་སུ་གྲགས་པའི་ཕྱིར་རོ། །བོན་གྱི་ཐ་སྙད་གྲགས་པ་ཙམ་
གྱིས་བོན་ཡོད་པར་མི་འགྲུབ་སྟེ། ཆོས་ཡོད་པ་ལ་བརྟེན་ནས། བོན་གྱི་ཐ་
སྙད་འབྱུང་ཆོག་པ་དཔེར་ན་རྭ་ཅན་ལ་བརྟེན་ནས་རི་བོང་གི་རྭ་འཇོག་ཆོག་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 19 •
པ་བཞིན་ནོ་ཞེ་ན། མི་འཐད་དེ། བོད་དུ་ཆོས་མ་བྱུང་བའི་སྔོན་ནས་བོན་
ཡོད་པ་ནི་ཆོས་ཀྱི་ལོ་རྒྱུས་ཀུན་ཏུ་ཡོངས་གྲགས་ཡིན་པའི་ཕྱིར་ཏེ། ཚལ་པའི་
《དེབ་དམར》[ཤ32ང15]ལས། “སྔོན་གྱི་ཡིག་ཚང་རྙིང་པ་རྣམས་ལས་བྱུང་
བ། བོད་ཀྱི་ཡུལ་འདིར་དང་པོ་མི་མེད་དེ། མི་མ་ཡིན་དུ་མས་གང་བར་གྱུར་
པ་ལ། སྲིད་པ་ཆ་མཁན་རྗེས་དབང་བྱས་སྐད། དེ་ནས་རིམ་གྱིས་དམུ་རྗེ་
བཙན་པོ་བདུད་པོ་མ་དྲོ་རུ་དྲ། སྲིན་པོ་ཡཀྵ་དེ་བ་རྣམས་ཀྱི་དབང་བྱས། དེ་
ནས་སྤྱན་རས་གཟིགས་ཀྱི་སྤྲུལ་པ་སྤྲེའུ་བྱང་ཆུབ་སེམས་དཔའ་དང་། སྒྲོལ་
མའི་སྤྲུལ་པ་བྲག་སྲིན་མོ་ལས་བོད་ཀྱི་མི་རྣམས་བྱུང་སྟེ། མ་སངས་སྤུན་
དགུ། རྒྱལ་ཕྲན་ཉི་ཤུ་རྩ་ལྔ་། རྒྱལ་ཕྲན་བཅུ་གཉིས། རྒྱལ་ཕྲན་སིལ་མ་བཞི་
བཅུས་རིམ་གྱིས་དབང་བྱས་སྐད་དོ། །དེ་ནས་མི་རྗེ་ལྷས་མཛད།” ཅེས་དང་།
ཡང་[ཤ ང10] “བོན་པོ་རྣམས་གནམ་རིམ་པ་བཅུ་སུམ་གྱི་སྟེང་ནས་རྨུ་་་
ཐག་རྨུ་སྐས་ལ་བྱོན་པར་འདོད་། ཡར་ལུང་ལྷ་རི་རོལ་པོའི་རྩེ་ནས་ལྷ་སྐས་
ལས་བཙན་ཐང་སྒོ་བཞིར་བབས་པ་དང་། གནམ་ནས་འོངས་པའི་བཙན་པོ་
གཅིག་འདུག་པས། རང་ཅག་རྣམས་ཀྱི་རྗེ་གཉའ་ཁྲི་བཙན་པོ་ཞེས་གྲགས་
ཏེ། བོད་ཀྱི་རྒྱལ་པོ་ལ་སྔ་བ་ཡིན་ནོ། །དེས་ལས་ཐབས་སུ་སྐུ་མཁར་འུན་བུ་
བླ་སྒང་བརྩིགས། འཚེ་མི་གཤེན་གྱིས་དམུ་རྒྱལ་གྱིས་བོན་བསྒྱུར། སུམ་པའི་
བོན་པོ་ཨ་ཡོངས་རྒྱལ་བ་བཏུལ་ལོ།། " ཞེས་གསུངས་པའི་ཕྱིར། གྲུབ་སྟེ་
བོན་ཡོད་ནས་འཚེ་མི་གཤེན་གྱིས་བོན་བསྒྱུར་བ་ལས། མེད་ནས་བསྒྱུར་བ་
མ་ཡིན་པའི་ཕྱིར། 《རྒྱལ་རབས་གསལ་བའི་མེ་ལོང་》®ལས་ཀྱང་། “ཡུམ་
གྱིས་སྲས་བྱ་ཁྲི་ལ་འཇུས་ནས་ལྷ་ལ་དམོད་བོར་བས། ནམ་མཁའ་ནས་སྒྲ་
བྱུང་སྟེ། ཁྱོད་ཀྱི་བུ་དེ་ཀུན་ལས་རྒྱལ་བར་འགྱུར་རོ།།” ཞེས་དང་། “རྒྱལ་



• 20 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པོ་འདིས་རྒྱལ་ས་བཟུང་སྟེ་བློན་པོ་རུ་ལས་སྐྱེས་ཀྱིས་བྱས་སོ། །རྒྱལ་བློན་འདི་
གཉིས་ཀྱི་དུས་སུ། གཡུང་དྲུང་གི་བོན་བྱུང་སྟེ། སྟོན་པ་གཤེན་རབ་མི་བོ་ཆེ་
བྱ་བ་སྟག་གཟིག་འོལ་མོའི་ལུང་རིངས་སུ་སྐུ་འཁྲུངས། ཁམས་ཆེན་པོ་བརྒྱད་
ཁྱོལ་སོགས་པ་བོན་པོའི་ཆོས་ཐམས་ཅད་ཞང་ཞུང་གི་ཡུལ་ནས་བསྒྱུར་ཏེ་་་་
དར་ཞིང་རྒྱས་པར་མཛད། བོན་ལ་རིགས་དགུ་རུ་ཕྱེ་སྟེ། རྒྱུའི་བོན་པོ་ལ་
རིགས་བཞི། འབྲས་བུའི་བོན་པོ་ལ་རིགས་ལྔ། །འབྲས་བུའི་བོན་རིགས་ལྔ་
ནི། གཡུང་དྲུག་ཐེག་པ་བླ་ན་མེད་པ་ལ་ཞུགས་པ་སྟེ། བདེ་འགྲོ་མཐོ་རིས་ཀྱི་
ལུས་འཐོབ་པར་འདོད། རྒྱུའི་བོན་པོ་རིགས་བཞི་ནི། སྣང་གཤེན་བལ་ཐོད་
ཅན། འཕྲུལ་གཤེན་བལ་ཚོད་ཅན། ཕྱྭ་གཤེན་ཇུ་ཐིག་ཅན། དུར་གཤེན་
མཚོན་ཆ་ཅན་ནོ། །དེ་ལ་སྣང་གཤེན་བལ་ཐོད་ཅན་གྱིས་ཕྱྭ་དང་གཡང་
འགུགས། ལྷ་དང་སྨན་གསོལ། དགེ་ལེགས་དང་དཔལ་བསྐྱེད་ནས་མི་ནོར་
རྒྱས་པར་བྱེད། འཕྲུལ་གཤེན་བལ་ཚོན་ཅན་གྱིས་མདོས་དང་ཡས་གཏོང་། །
སྲིད་དང་རྟེན་འཛུགས། འཕྲལ་ཕུགས་ཀྱི་འགལ་རྐྱེན་ཐམས་ཅད་སེལ་བར་
བྱེད་དོ། །ཕྱྭ་གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་
ཐེ་ཚོམ་སེལ། ཟག་བཅས་ཀྱི་མངོན་ཤེས་འཆད་པར་བྱེད་དོ། །དུར་གཤེན་
མཚོན་ཆ་ཅན་གྱིས་གསོན་གྱི་གེགས་སེལ། གཤིན་གྱི་དུར་འདེབས། ཆུང་གི་
སྲིད་གནོན། གནམ་གྱི་རྒྱུ་སྐར་བལྟ། ས་ཡི་འདྲེ་བཏུལ་བ་ཡིན་ནོ། །ཐབས་
ཅད་རྔ་ཤང་གི་སྒྲ་འཁྲོལ་བ་སྟེ། ཆབ་སྲིད་ནི་སྒྲུང་སྟེ་ལྡེའུ་བསྒྱུར་60རོ།” ཞེས་
གསལ་ཞིང་རྒྱས་པར་བཤད་པའི་ཕྱིར་རོ། །
ལུང་འདི་ལྟར་ན་བོན་ནི་སྤུ་དེ་གུང་རྒྱལ་གྱི་དུས་སུ་བྱུང་བར་བཤད་
པས་དེའི་གོང་ན་མེད་པར་གྲུབ་བོ་ཞེ་ན། མི་འཐད་དེ། ལུང་དེ་ག་རང་དུ།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 21 •
ཡུམ་གྱིས་སྲས་བྱ་ཁྲི་ལ་འཇུས་ནས། ལྷ་ལ་དམོད་བོར་བའི་ལོ་རྒྱུས་བཤད་
པའི་ཕྱིར། གྲུབ་སྟེ། བོན་མེད་ན། དམོད་བོར་བའི་བྱ་སྤྱོད་དང་། དམོད་
བོར་ཡུལ་གྱི་ལྷ་སོགས་མ་གྲུབ་པའི་ཕྱིར། དཔེར་ན་མི་རྒོད་དང་སྤྲེའུའི་ཁྱུ་
ཚོགས་ལ་ལྷ་དང་དམོད་པ་མི་སྲིད་པ་བཞིན་ནོ། །ཞེས་བྱེད་གཞན་ཡང་ཡོད་
དེ། བོད་ཀྱི་རྒྱལ་རབས་དང་ལོ་རྒྱུས་ཡོངས་རྫོགས་ནས་བོན་ཡོད་པར་བཤད་
པ་དེ་ཀུན་བོན་ཡོད་པ་དང་། དེའི་ལོ་རྒྱུས་ཡོད་པ་ལས་བླངས་ནས་བསྐྱར་
བཟློས་བྱས་པ་ལས། བོན་མེད་ནས། དེའི་ལོ་རྒྱུས་ཁུངས་མེད་བློ་བཟོ་བྱས་
པ་མ་ཡིན་པའི་ཕྱིར་རོ།།
དེ་དག་ཏུ་བོན་ཞེས་པ་དེ་ནི་སྔགས་བཟླ་བ་དང་། གཏོ་མདོས་ཡས་
སོགས་ངག་བརྒྱུད་ཙམ་ཡོད་པ་ལ་བསྙད་དོ་ཞེ་ན། འོ་ན་སྔགས་ཞེས་པ་དེ་ཇི་
ལྟ་བུ་ཞིག་ལ་ངོས་འཛིན། གང་ཟག་གི་བློས་གང་བྱུང་གློ་བུར་དུ་བཅོས་པའི་
ཚིག་ཅིག་ཡིན་ནམ། སྔགས་དེ་ཐོག་མར་སྟོན་པ་པོ་ནུས་པ་དེ་དང་ལྡན་པ་
ཞིག་ལས་བྱུང་། གང་ཟག་གི་གློ་བུར་དུ་བཅོས་པའི་ཚིག་ཙམ་ཡིན་ན་ནི་
སྔགས་མ་ཡིན་པར་ཐལ་ཏེ། གང་ཟག་གི་བློས་གང་ཡང་བཅོས་ཆོག་པའི་
ཕྱིར། གལ་ཏེ་སྟོན་པ་པོ་ནུས་ཅན་ཞིག་ཡོད་ན། བོན་ཡོད་པར་གྲུབ་སྟེ། དེ་
སྟོན་པ་པོ་ཡོད་པའི་ཕྱིར། གཏོ་བཅོས་སོགས་ཀྱང་དེར་ཐལ། དེའི་ཕྱིར་རོ།།
དེ་དག་གིས་བོན་གྱི་གདངས་གཞི་ཙམ་ཡོད་པར་གྲུབ་ཀྱང་། བོན་
གྱི་ལྟ་སྒོམ་སོགས་ཡོད་པར་མི་འགྲུབ་བོ་ཞེ་ན། འོ་ན་བོད་ཀྱི་ལོ་རྒྱུས་ 《 སྦ་
བཞེད»d) “དེ་ནས་ཆོས་ཀྱི་མདུན་ས་མཚོ་མོ་འགུར་དུ་ཕུབ། གསལ་སྣང་
སྣམ་གྱི་གཡས་ཀྱི་ཚུལ་དུ་དཔོན་དུ་བསྐོས། དུས་དེར་བོན་པོ་དང་བློན་པོ་
རྣམས་ཁ་ལོག་ཏེ། ཆོས་མི་བྱེད་བོན་བྱའོ་ཟེར་བས། བྷོ་དྷི་ས་ཏྭའི་ཞལ་
-
-



• 22 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནས། རྒྱལ་ཁམས་གཅིག་ལ་ཆོས་ལུགས་གཉིས་བྱུང་ན་ཤིན་ཏུ་སྡིག་ཆེ། འོ་
ཅག་རྩོད་པ་བྱས་ལ། ཁྱེད་རྒྱལ་ན་བོན་སྤེལ། ང་ཡར་འགྲོ། ཆོས་རྒྱལ་ན་
བོན་བསྣུབ་ལ་དམ་པའི་ཆོས་བྱ་གསུངས། བོན་དང་ཆོས་འགྲན་པར་ཆད་
པས་དཔངས་པོ་མེད། ཕོ་རང་ཟུར་ཕུད་སྐྱང་བུ་འཚལ་དུ་བཏབ་ནས། ཆོས་
ཀྱི་ཁད་དཔོན་ཞང་ཉ་བཟང་དང་། སྟག་བཙན་ལྡོང་གཟིག་དང་། སེང་
འགོ་ལྷ་ལུང་གཟིགས་དང་། ཉང་ཤ་མི་རྣམས་བྷོ་དྷི་ས་ཏྭའི་ཁ་འཛིན་དང་
ཤགས་འདེབས་སུ་བསྐོས། སྟག་ར་ཀླུ་སྐོར་དང་། རྩིས་པ་ཆེན་པོ་ཁྱུང་པོ་
དུམ་གཙུགས། ཁྱུང་པོ་རྩི་རྩི། ལྕོག་ལ་སྨོན་ལམ་འབར་དང་། ཚེ་མི་ལ་
སོགས་པ་བོན་གྱི་ཁ་འཛིན་ཤགས་འདེབས་སུ་བསྐོས་ནས། ཤགས་བཏབ་
པའི་དུས་སུ། བོན་ཁུང་ངན་ལ་གཏན་ཚིག་ཆུང་། ཆོས་ཁུངས་བཟང་ལ་
རྒྱལ་ཆེ་བར་བྱུང་སྟེ། ཤགས་བཟང་ལ་རྣོ་སྟེ་བོན་གྱིས་མ་ཐུབ། ཕྱིས་བོན་
པོས་འཕན་ཡུལ་དུ་ཤི་ཁ་བསྡུར་བས་ཐམས་ཅད་བསེ་རགས་སུ་གྱུར་པས།
སླད་ཆར་བོན་མི་བྱ་བ་དང་། གཤི་བ་མི་འདུར་བ་ཆད། ཞང་ཞུང་དང་ཚེ་
མིས་རྗེའི་སྐུའི་བར་ཆད་སེལ་བའི་ཕྱིར། འདྲེ་སྲིན་ལ་དུས་བོན་རེ་བྱ་བ་ལས་
གཞན་མི་བྱ་བ་དང་། གཤེན་ཆེད་དུ་རྟ་གསོད་པ་དང་། དངོས་སུ་ཤ་མི་ཟ་
བར་ཆད། བོན་གྱི་དཔེ་ཀུན་ཆབ་ལ་བསྐྱུར། ལྷག་མ་ཕྱིས་མཆོད་རྟེན་ནག་
པོར་མནན།” ཞེས་བཤད་པས། བོན་ལ་ལྟ་སྒོམ་གང་ཡང་མ་གྲུབ་ན། རྒྱ་
གར་གྱི་པཎ་གྲུབ་ཀུན་གྱི་ནང་ནས་མཆོག་ཏུ་གྲགས་པའི་མཁན་ཆེན་ཞི་བ་་་་
འཚོ་ལ་རྩོད་པའི་གྲལ་བཤམས་ནས་རྩོད་པས་བོན་པོ་ཕམ་པ་མི་འཐད་པར་་་་
ཐལ་ཏེ། བོན་ལ་ལྟ་སྒོམ་གང་ཡང་བྱེད་པ་ཁྱོད་ཀྱིས་ཁས་བླངས་པའི་ཕྱིར།
འདོད་ན་ལུང་དང་དངོས་སུ་འགལ་ལོ། །སྒྲུབ་བྱེད་གཞན་ཡང་ཡོད་དེ།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 23 •
《བཀའ་ཐང་སྡེ་ལྔ»d@[ཤ493ང20]ལས། བོན་རྣམས་ཇི་ལྟར་གཏན་ལ་ཕབ་
ནི། །སེམས་ཅན་ངོ་བོ་སྒྲིབ་པ་བཅུ་སྒྲིབ་ཅན། ངེས་ཚིག་བློ་ཡི་དྲི་མ་སྤང་
བླང་ཅན། །དབྱེ་བ་སེམས་ཅན་རིགས་བྱེད་ལྔའམ་དྲུག །གཟུགས་མེད་ཡིད་
བཅས་ཐེར་ཟུག་སེམས་ཅན་དང་། །འཁོར་བར་རྒྱུན་དུ་ཞུགས་པའི་སེམས་
ཅན་དང་། །སྐྱེ་བ་རྣམ་པ་བཞི་ལྡན་སེམས་ཅན་དང་། །ཡང་ཡང་བར་སྲིད་
མ་ཡི་སེམས་ཅན་དང་། །བེམ་སེམས་མ་མཚུངས་རྟག་པའི་སེམས་ཅན་ནོ། །
མི་སོགས་སེམས་ཅན་སྐྱེ་འགུལ་རྟོགས་མི་ལངས། །སྲིད་པའི་ཁྲི་རྒྱལ་ཁུགས་
ཀྱི་ཐུགས། །སྲིད་པའི་ཕྱི་མོ་མིང་དགུ་སྲིང་དགུ་གཉིས། །དུས་ཚོད་དེ་ཙམ་ཚེ་
ལོ་ཁྲི་པའི་དུས། །དེ་ནས་མ་སྲིད་དགུ་སྲིད་མ་བྱུང་དགུ་བྱུང་ངོ་། །སྟོན་པ་
གཤེན་རབས་མི་བོ་ནི། །དེ་ནས་འོག་མིན་ཕོ་བྲང་གནས་ནས་ནི། །འགྲོ་བ་
སེམས་ཅན་དོན་ལ་བྱོན་ཚུལ་ཏེ། །འོད་ཟེར་ཁ་དོག་སྣ་ལྔ་ཅིར་ཡང་སྣང་
བར་སྤྲུལ། །འོད་ཟེར་རབ་ཏུ་སྤྲོས་པས་འཇིག་རྟེན་ཁམས་རྣམས་ཁྱབ། །དེ་
ནས་ཤིང་ཤོལ་སྡོང་གི་ཁ་ལ་བྱོན། །འདབ་ཆགས་རྒྱལ་པོ་གཡུ་བྱ་ཁུ་བྱུག་ནི། །
སྐུ་མདོག་བཻཌཱུརྱ་མཐིང་གའི་མདོག་ཆགས་པས། །ཐམས་ཅད་ཟིལ་གྱིས་ནོན་
པ་བྱའི་རྒྱལ་པོ། །གསུང་སྙན་ཁམས་གསུམ་སེམས་ཅན་སྤྲོ་བ་བསྐྱེད། །
རིགས་གསལ་འཁོར་འདས་བྱེ་བྲག་མི་སྒྲིབ་པ། །ཤེས་རབ་བྱམས་མ་གནམ་
གྱི་གུང་རྒྱལ་གྱི། །སྤྱི་བོའི་གཙུག་ཏུ་བབས་ནས་གཤོག་པ་བརྡབས། །ལན་
གསུམ་སྤྲུགས་པས་བྱ་དེའི་གསང་བ་ནས། །འོད་དཀར་འཚེར་དང་དམར་ལ་
དྭངས་པ་གཉིས། །ཡུམ་གྱི་སྤྱི་བོའི་གཙུག་ནས་མར་ལ་ཐིམ། །ཡུམ་གྱི་ལྷུམས་
ནས་འཐོན་ཏེ་གསུམ་སྙན་བསྒྲགས། །འདི་ནི་གཟིགས་སྟངས་བདུན་དུ་
གཟིགས་ནས་གཤེགས། །གཟིགས་སྟངས་རྣམ་པ་བཞི་ལ་གཟིགས་ནས་བྱོན། །



• 24 ，་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ས་གནས་གང་ལ་གཟིགས་ནས་བྱོན་པ་དང་། །ཡབ་ཡུམ་གང་ལ་གཟིགས་
ནས་བྱོན་པ་དང་། །བསྟན་པ་གང་ལ་གཟིགས་ནས་བྱོན་པ་དང་། །ཞིང་ས་
གང་ལ་གཟིགས་ནས་བྱོན་པའོ། །དང་པོ་ཁམས་གསུམ་ས་དགུར་གཟིགས་
ནས་བྱོན། །གཉིས་པ་ཚལ་ཆེན་པོ་གཡུ་ཚལ་དུ་བྱོན། །གསུམ་པ་ལས་དག་
དགོངས། །བོན་གྱི་སྒོ་མོ་བརྒྱད་ཁྲི་བཞི་སྟོང་དང་། །བོན་གྱི་མཛོད་མིག་སུམ་
བརྒྱ་དྲུག་ཅུར་བསྡུ། །དེ་ལ་རྒྱུའི་བོན་བཞི་འབྲས་བུའི་བོན་བཞི། །ཆུ་བོ་བཞི་
དང་ཆུ་བྲན་བཞི་སྟེ་བརྒྱད། །དགོངས་པ་ལ་འཇུག་ལས་ཀ་རྣམ་པ་གསུམ། །
ཐེག་དགུ་གང་གི་སྒོ་ནས་འཇུག་ཀྱང་རུང་། །ལུས་ཀྱི་ལས་སུ་ཕྱག་རྒྱ་དཀའ་
བ་བསླབ། །ངག་གི་ལས་སུ་སྙིང་པོ་དཀའ་བ་བསླབ། །ཡིད་ཀྱི་ལས་སུ་ཏིང་
འཛིན་དཀའ་བ་བསླབ། །ཏིང་ངེ་འཛིན་ལ་ཡན་ལག་འབུམ་དུ་བཤད། །དེ་
བཤད། །དེ་ལས་བསྡུས་པས་ལྔའོ། །དེ་ལ་བོན་གྱི་ཐེག་པ་རིམ་པ་དགུའམ་
བཅུ། ཕྱྭ་གཤེན་ཐེག་པ། སྣང་གཤེན་ཐེག་པ། འཕྲུལ་གཤེན་ཐེག་པ། སྲིད་
གཤེན་ཐེག་པ། དགེ་གཤེན་ཐེག་པ། གཤེན་གྱི་དྲང་སྲོང་ཐེག་པ། གཤེན་
གྱི་ཨ་དཀར་ཐེག་པ། ཡེ་གཤེན་ཐེག་པ། ཁྱད་པར་ཆེན་པོའི། མ་ཁུ་པའོ། །
ཁྲི་བཞི་སྟོང་འཇུག་པའི་སྒོ། སྣང་གཤེན་གྱེར་སྒོ་བཞི་ནས་འཇུག །སྐད་
ཀྱི་ལྕོང་དགུ་གར་བབས་བཙན་པོ་གསོལ། །འཕྲུལ་གཤེན་རྫུ་འཕྲུལ་ཆེན་པོ་
བཅུ་གསུམ་དང་། །ཐབས་ཆེན་དྲུག་གིས་སྤས་གསས་རྔམ་སྒོམ་པ། །སྲིད་
གཤེན་ཤི་ཐབས་སུམ་བརྒྱ་དྲུག་ཅུ་དང་། །འདུར་སྒོ་ཆེན་པོ་བཞི་ནི་རྨ་བོ་ལྷ། །



- བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 25.
དགེ་གཤེན་ཤི་དགའ་བ་བཞི་དང་དག་པ་གཉིས། །གཉེན་པོ་གསུམ་སྟེ་ཀུན་
ཤེས་འཕྲུལ་རྒྱལ་པོ། །དྲང་སྲོང་སྦད་པས་བཅུ་དང་མཚོན་པ་གཉིས། །
སྦྱངས་པ་གཉིས་དང་སྒྲུབ་གསུམ་གཡུང་དྲུང་ཚེ། །ཨ་དཀར་སྒྲུབ་པའི་ཡན་
ལག་བཅོ་བརྒྱད་དང་། །གཉན་པོའི་སྒོ་དགུ་འགི་ང་ལས་ཀྱི་ལྷ། །ཡེ་གཤེན་
འཇུག་པ་རྣམ་པ་བཞི་དང་ནི། །ཏིང་འཛིན་ཡན་ལག་དྲུག་ཅུ་རྟགས་བཅུ་
དྲུག །ཁྱད་པར་ཆེན་པོ་ལྷ་གསུམ་དོན་དམ་གཅིག །རྩི་ཐོག་མ་ཁུ་བ་ཡི་
གདུལ་དགུ་འཇུག །ཐེག་བདུན་མར་པོར་ཡེ་གཤེན་ཐེག་པར་ཞུགས། །
རྒྱལ་ལྡོང་གི་སྐད་དུ་ཨི་ཡང་ཞེས། །ཞང་ཞུང་དམར་སྐད་ཨུ་ཡ་ཨག་ཐམ་
ཞེས། །སྤུར་རྒྱལ་བོད་སྐད་གསང་ངོ་ཁ་ཐམ་ཞེས། །བོན་གནམ་བབ་རྒྱུ་
འབྲས་མི་བསླུ་ཞེས། །སྟོན་པ་འཆི་མེད་གཙུག་ཕུད་ཀྱིས། །ཁུ་བྱུག་དགུ་ལམ་
ཉི་ཤུ་བདུན་དུ་དབྱེ། །གཤེན་ལྷ་འོད་དཀར་དྲན་པའི་རྒྱུ་རུ་ཆེ། །དེ་ནས་
བོན་གྱི་བསྟན་པ་བཙུགས་ཚུལ་ནི། །ཕྲུ་གཤེན་མོ་ལྷའི་རྒྱལ་པོ་སྐྱེས་བུ་རིང་། །
ཏ་བུ་སྦྱིད་མིང་སྐེ་ཡི་བསྟན་པ་བཙུགས། །སྣང་གཤེན་གྱེར་སྒྲོག་གར་གསས་
བཙན་པོའི་ལྷ།། །མི་བོན་ལྷ་བོན་རྒྱལ་ཁྲིམས་སྣང་བས་བཙུགས། །འཕྲུལ་
གཤེན་བསྟན་པ་སྦས་གསས་རྔམ་པས་བཙུགས། །སྲིད་གཤེན་བསྟན་པ་
འདུར་གསས་སྦ་པོས་བཙུགས། །དགེ་གཤེན་ཡེ་མཁྱོན་འཕྲུལ་རྒྱམ་བཙུགས། །
དྲང་སྲོང་འདུལ་ཁྲིམས་སྒྲོག་པའི་བསྟན་པ་ནི། །ཐེག་དྲུག་གཡུང་དྲུང་ཚེ་ཡི་
རྒྱལ་པོས་བཙུགས། །ཨ་དཀར་བསྟན་པ་གསང་བ་འདུས་པས་བཙུགས། །ཡེ་
གཤེན་བསྟན་པ་གཡུང་དྲུང་ཡེ་དབང་རྒྱལ་པོས་བཙུགས། །ཐེག་དགུ་ཁྱད་
པར་ཆེན་པོ་སེམས་ཀྱི་བོན། །གཤེན་པོ་ཚད་མེད་འོད་ལྡན་བསྟན་པ་
བཙུགས། །མགུ་གཤེན་པོ་ཚད་མེད་འོད་ལྡན་གྱི། །ནམ་མཁའི་དབྱིངས་སུ་



• 26 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྤྱོད་ཅིང་སྒོམ། །ཡབ་ཡུམ་འཁོར་བཅས་ཕུང་པོ་ལྷག་མེད་སོང་། །དེ་ནས་
བོན་པོ་འཕྲུལ་གཤེན་སྣང་ལྡན་གྱིས། །རི་རབ་ཟོམ་ལ་དཀའ་བ་སྤྱོད་ཅིང་
སྒོམ། །ཡབ་ཡུམ་འཁོར་བཅས་ཕུང་པོ་ལྷག་མེད་སོང་། །ཞེས་པས་གསལ་
བར་བསྟན་པ་བཞིན། བོན་ལ་ཟབ་པ་དང་རྒྱ་ཆེ་བའི་སྙན་བརྒྱུད་ཟམ་མ་
ཆད་པའི་ལྟ་སྒོམ་དང་། དེ་དག་གི་ལོ་རྒྱུས་ཚད་ལྡན་ཡོད་པའི་ཕྱིར། དཔེར་
ན་སངས་རྒྱས་པ་བཞིན་ནོ།། །
བོན་ལ་ཡིད་ཆེས་འོས་པའི་ལོ་རྒྱུས་ཁུངས་དག་མེད་དོ་ཞེ་ན། འོ་
ན། ལོ་རྒྱུས་ཁུངས་དག་ཅེས་པ་དེ་ཇི་ལྟ་བུ་ཞིག་ལ་ངོས་འཛིན་དགོས།གཙུག་
ལག་ཁང་དཔེ་རྙིང་པ་རྣམས་ལ་ཁུངས་དག་ཏུ་རྩིའོ་ཞེ་ན། འོ་ན་བོན་གྱི་ལོ་
རྒྱུས་གཏེར་མ་རྣམས་ཆོས་ཅན། དེར་ཐལ། དེའི་ཕྱིར་རོ་དེ་ཙམ་གྱིས་མི་
ཆོག་སྟེ། མཁས་པ་རྣམས་ཀྱིས་ཁས་ལེན་དགོས་པའི་ཕྱིར་རོ་ཞེ་ན། འོ་ན།
མཁས་པས་ཁས་ལེན་ཞེས་པའི་དེའི་མཚན་གཞི་གང་ཡིན། ཕྱོགས་རེ་ལ་
མཁས་པའི་མི་མང་ཙམ་ཁ་མཐུན་པའི་དོན་ཞིག་ལ་ངོས་འཛིན་ནམ། འོན་
ཏེ་མཁས་པ་རང་གི་བསམ་ཚོད་དང་བསྟུན་ནས་གཏན་ལ་ཕབ་པའི་དོན་་་་་
ཞིག་ལ་ངོས་འཛིན་དགོས། དང་པོ་ལྟར་ན། མི་འཐད་དེ། གཉིས་
འཛིན་གྱི་ཀུན་རྟོག་ལ་ཆེས་གོམས་པའི་འགྲོ་བ་མང་པོ་ཇི་ཙམ་འདུས་་་་་
ནའང་། ཡང་དག་པའི་ཕྱིར། དཔེར་ན་འགྲོ་བ་རིགས་དྲུག་གི་སེམས་ཅན་
བཞིན་ནོ། །གཉིས་པ་ལྟར་ནའང་མི་འཐད་དེ། རང་བློ་ལ་འཁྲུལ་པ་མེད་པ་
སུས་ཀྱང་ཁས་ལེན་མི་ནུས་པའི་ཕྱིར། དེ་ལྟར་ན། ཡིད་ཆེས་འོས་པའི་ལོ་
རྒྱུས་ཁུངས་དག་ཅེས་པ་དེ་ནི། དཔེ་ཆའི་དཔེ་རྒྱུན་མ་ཆད། བརྒྱུད་པའི་
བར་མ་ཆད་པ་ཙམ་ལ་ངོས་འཛིན་པ་ལས་ཐབས་གཞན་མེད་པ། དེ་ནི་བོན་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 27 •
གྱི་ལོ་རྒྱུས་ཡང་དག་ཡིན་རིགས་གཞན་དག་གི་ལོ་རྒྱུས་ཡང་དག་པའི་འཇལ་་་
བྱེད་ཀྱང་ཡིན་པའི་ཕྱིར་ན། བོན་གྱི་ལོ་རྒྱུས་ཀྱིས་ལོ་རྒྱུས་ཀྱི་གོ་མི་ཆོད་པ་
དང་། ལོ་རྒྱུས་གཞན་དག་གི་ལོ་རྒྱུས་ཀྱི་གོ་ཆོད་པའི་ལུགས་འདི་ལ་བརྟེན་
ནས་རང་གི་རིག་གཞུང་ལ་ཉམས་དམས་པར་མི་གནང་བར་ཞུའོ།
འོ་ན་ཁྱེད་ཀྱིས་བོན་པོའི་ལོ་རྒྱུས་རྣམས་ཁུངས་དག་ཏུ་ཁས་ལེན་་་་་
ནམ་ཞེ་ན། བོན་གྱི་ལོ་རྒྱུས་ཁུངས་དག་ཏུ་ཁས་ལེན་ཞེས་པ་འདི། བོན་པོ་
རྣམས་ཀྱིས་གང་བཤད་པའམ། བོན་གྱི་ཡིག་ཆ་རྣམས་སུ་གང་སྲིད་པ་དེ་
ཀུན་ཡང་དག་པ་དང་། ཁུངས་དག་ཏུ་ཁས་ལེན་པའི་དོན་ནི་ག་ལ་ཡིན་ཏེ།
དེ་འདྲ་ནི་བོན་པོ་ཙམ་དུ་མ་ཟད་ཆོས་པའི་ཕྱོགས་སུའང་འབྱུང་དཀའ་བ།
དཔེར་ན་ཕྱི་ནང་གི་གྲུབ་མཐའ་མང་པོ་ཡོད་པ་དང་། ནང་པ་གཅིག་ལའང་
གྲུབ་མཐའ་ཆེན་པོ་བཞི་ལ་སོགས་པ་མང་དུ་ཡོད་པས་གྲུབ་པའི་ཕྱིར། འོན་
ཀྱང་བོན་གྱི་སྟོན་པ་གཤེན་རབ་མི་བོས་བསྟན་པའི་བོན་གྱི་ཁུངས་ཡོད་པ་ནི་
གྲུབ་སྟེ། དེ་ལས་བྱུང་བའི་སྙན་བརྒྱུད་ཟམ་མ་ཆད་པའི་ལོ་རྒྱུས་ཚད་མ་
གསུམ་ གྱིས་དཔྱད་གཟོད་དུ་ཡོད་པའི་ཕྱིར་ཏེ། དཔེར་ན་སངས་རྒྱས་པའི་
ཆོས་བཞིན་ནོ།།
་ འོ་ན་ཁྱོད་ཀྱིས་ཞང་ཞུང་སྙན་རྒྱུད་ཅེས་པ་འདི་ཁུངས་དག་ཏུ་ཁས་
ལེན་ནམ་ཞེ་ན། ཞང་ཞུང་སྙན་རྒྱུད་ཡང་དག་ཏུ་ཁས་ལེན་ཞེས་པ་དེ། ཞང་
བོད་རྒྱལ་པོ་རྣམས་ཀྱི་དཀོར་མཛོད་དུ་ཡོད་པའི་དཔེ་འཁྲུལ་མེད་ཉེ་ཆར་་་་་་
བན་བོན་མཁས་པ་མང་པོས་ཐུན་མོང་དུ་བཏོན་མ་ཐག་པ་ལྟ་བུ་ཚིག་དོན་་་་་
གཉིས་ཆར་འདྲེས་སླད་གཏན་ནས་བྱུང་མ་མྱོང་བ་ཞིག་ཏུ་ཁས་ལེན་པའི་་་་
དོན་མིན་ལ། ཆོས་ཀྱི་འདྲེས་མང་དུ་ཡོད་པ་ནི། གཞུང་དེར་བློ་མཆོག་ལྡན་



• 28 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པ་རྣམས་ཀྱིས་གཟིགས་ཞིབ་གནང་ན་མངོན་སུམ་དུ་མཁྱེན་ཐུབ་པའི་ཕྱིར། །
འོན་ཀྱང་དེ་ལྟ་བུའི་འདྲེས་བྱུང་བ་ལ་ཡ་མཚན་རྒྱུ་ཡང་མེད་དེ། ལོ་གྲངས་
སྟོང་ཕྲག་དུ་མ་བརྒལ་བའི་དཔེ་ཡིན་པའི་ཕྱིར་དང་། ཆོས་ཀྱི་འདྲེས་ཞུགས་
པའི་བོན་པོ་རྣམས་ལས་བརྒྱུད་དེ་ད་ལྟའི་དུས་སུ་རང་རེའི་དབང་པོའི་སྣང་་་་
ཡུལ་དུ་བཞུགས་པའི་ཕྱིར། འདྲེས་ཡོད་པ་ཙམ་གྱིས་ཁུངས་མེད་དུ་མི་འགྱུར་
ཏེ། ཤེས་རིག་གི་དར་རྒྱས་ཞེས་པ་དེ་རྣམ་པ་དེ་ལ་བརྟེན་ནས་འབྱུང་དགོས་
པ་ཀུན་ལའང་མཚུངས་པའི་ཕྱིར་དང་། ཞང་ཞུང་སྙན་རྒྱུད་ཀྱི་དཔེ་དང་
སྙན་རྒྱུད་གཉིས་ཆ་ཟམ་མ་ཆད་པ་ལོ་རྒྱུས་རང་ལས་གསལ་བའི་ཕྱིར་དང་།
བརྗོད་བྱའི་དོན་ལའང་དཔྱད་གཞི་ཤིན་ཏུ་མང་པོ་ཡོད་པའི་ཕྱིར་རོ།།
ཞང་ཞུང་སྙན་རྒྱུད་ཀྱི་བསྟན་བྱའི་གཙོ་བོ་ནི་རྫོགས་ཆེན་ཡིན་པ་དེ་
ལྟར་ན། ཁྱོད་ཀྱིས་བོད་དུ་བཞུགས་པའི་རྫོགས་ཆེན་ཐམས་ཅད་བོན་ལས་
བྱུང་བར་འདོད་དམ་ཞེ་ན། ཧ་ཅང་ཐལ་ཏེ། ཨོ་རྒྱན་གྱི་སློབ་དཔོན་
དགའ་རབ་རྡོ་རྗེ་དང་། པདྨ་འབྱུང་གནས། རྒྱ་གར་གྱི་པཎ་ཆེན་བི་མ་ལ་མི་
ཏྲ་སོགས་དང་། བོད་ཡུལ་གྱི་སློབ་དཔོན་བཻ་རོ་ཙ་ན། སྐ་ཅོག་ཞང་
གསུམ་དབྱེ སོགས་ཀྱིས་དར་ཞིང་རྒྱས་པར་མཛད་པ་དང་། ལྷག་པར་དུ་
མཁས་ཤིང་གྲུབ་པའི་ལོ་པཎ་བརྒྱ་ཕྲག་མང་པོས་ཨོ་རྒྱན་གྱི་སྐད་སོགས་ལས་་་
བོད་སྐད་དུ་བསྒྱུར་ཅིང་། དཔྱད་པ་གསུམ་འབྱེ གྱིས་གཏན་ལ་ཕབ་པའི་ཟབ་
ལམ་རྫོགས་པ་ཆེན་པོའི་བཀའ་བསྟན་རྒྱ་ཆེ་ཞིང་གྲངས་མང་བ་ཇི་སྙེད་ཅིག་
བཞུགས་པ། དེ་ཐམས་ཅད་ཀྱི་ཁུངས་དེ་ཞང་ཞུང་སྙན་རྒྱུད་པོ་ཏི་གཅིག་ལ་
བཅོལ་ནས། བོན་ལས་ཆོས་སུ་བཅོས་སོ། །ཞེས་སྨྲ་བ་ནི་དབང་པོ་མནལ་དུ་
མི་གནས་པའི་ངང་ཚུལ་ལས་རྒྱུ་མཚན་གཞན་མེད་པའི་ཕྱིར་རོ།།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 29 •
ནུབ་ཕྱོགས་ཀྱི་མཁས་པ་ཁ་ཅིག རྫོགས་ཆེན་ནི་བོན་ལས་བྱུང་
བར་ངེས་ཏེ། ལུགས་དེར་ཐེག་པ་རིམ་དགུའི་རྣམ་བཞག་ཡོད་པ་དང་།
ཐོག་མའི་སྟོན་པ་ཀུན་ཏུ་བཟང་པོ་འཇོག་པ་སོགས་བོན་དང་ཆེས་འདྲ་བའི་
ཕྱིར་རོ་ཞེ་ན། ཁྱོད་ཀྱིས་བོན་ཁུངས་དག་ལ་ཐེག་པ་རིམ་དགུ་ཡོད་པར་ཁས་
ལེན་ན། འོ་ན་སངས་རྒྱས་ཀྱི་བསྟན་པ་བོན་ཡིན་པར་ཐལ། བོན་གྱི་ཐེག་པ་
རིམ་དགུའི་རྣམ་དབྱེའི་སྐབས་ཀྱི་འབྲས་བུའི་ཐེག་པ་ལྔ་ཞེས་པ་དེ་དག་གི་་་་
བརྗོད་བྱ་མཐའ་དག་སངས་རྒྱས་ཀྱི་བཀའ་སྡེ་སྣོད་གསུམ་འ9དང་གཅིག་པའི་
ཕྱིར་དང་། གཞུང་དེ་དག་ནས་སྟོན་པ་སངས་རྒྱས་དེ་གཤེན་རབ་ཀྱི་སྤྲུལ་
སྐུར་བཤད་པའི་ཕྱིར། འདོད་ན། ཧ་ཅང་ཐལ་ཏེ། སངས་རྒྱས་ཀྱི་བསྟན་པ་
ནི་མངོན་སུམ་ཚད་མས་གྲུབ་པའི་ཕྱིར། གསར་རྙིང་གི་རྒྱུད་སྡེ་ཐམས་ཅད་
ཀྱང་བོན་ཡིན་པར་ཐལ། བོན་གྱི་འབྲས་བུའི་ཐེག་པ་དག་གི་བརྗོད་བྱ་དང་
མཚུངས་པར་མ་ཟད། ཀུན་ཏུ་བཟང་པོ་བཤད་པའི་ཕྱིར་ཏེ། 《གསང་
འདུས་རྩ་བརྒྱུད》d)(ཤ19ན）ལས། “ ཀུན་ཏུ་བཟང་པོ་ཐམས་ཅད་དོན།།
བྱང་ཆུབ་སེམས་ནི་རབ་སྐོར་བ། །བྱང་ཆུབ་སྤྱོད་པ་རྡོ་རྗེ་ཆེ། །བྱང་ཆུབ་
སེམས་ལ་ཕྱག་འཚལ་ལོ།”ཞེས་དང་། ཡང་(ཤ2ན）གསང་བའི་བདག་པོ་
བློ་ལྡན་པ། །ཀུན་ཏུ་བཟང་པོའི་ཐུགས་གང་ཡིན། །རྡོ་རྗེ་འཛིན་པ་ལྟ་བུ་ནི། །
བདག་གི་སེམས་ཀྱང་དེ་འདྲར་འགྱུར། །ཞེས་གསུངས་པ་བཞིན་ནོ། །འདྲ་
བའི་རྒྱུ་མཚན་གྱིས་དེ་དེར་ཡིན་པར་འགྲུབ་ན། མིའི་འགྲོ་བ་རྣམས་སྤྲེལ་
ལམ་མི་རྒོད་ཡིན་པར་ཐལ་ཏེ། །འདྲ་བའི་རྒྱུ་མཚན་ཡོད་པའི་ཕྱིར་རོ།།
ཁོ་ན་རེ། སངས་རྒྱས་པའི་ཐེག་པ་གསུམ་འ8དུ་བཞག་པ་དང་
འགལ་ལོ་ཞེ་ན། འོ་ན་ཐེག་དམན་པ་རྣམས་སངས་རྒྱས་པ་མ་ཡིན་པར་



• 30 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཐལ། ཐེག་པ་གསུམ་ཁས་མི་ལེན་པའི་ཕྱིར། ཁས་ལེན་པར་འདོད་ན། ཐེག་
དམན་པ་མ་ཡིན་པར་ཐལ། ཐེག་པ་གསུམ་ཁས་ལེན་པའི་ཕྱིར། རྡོ་རྗེ་ཐེག་
པ་བ་རྣམས་སངས་རྒྱས་པ་མ་ཡིན་པར་ཐལ། ཉན་རང་བྱང་སེམས་གསུམ་
གྱི་ཐེག་པར་མ་བསྟན་པའི་ཕྱིར། ། བསྟན་ན་རྒྱུ་འབྲས་ཀྱི་ཐེག་པ་གཉིས་སུ་
བཤད་པ་མི་འཐད་པར་ཐལ། གསང་སྔགས་བསྟན་པའི་ཕྱིར། འོག་མ་ལ་
མེད་པའི་རྒྱུ་མཚན་གྱིས་གོང་མ་མེད་པར་མི་འགྲུབ་སྟེ། དཔལ་འཁོར་ལོ་
བདེ་མཆོག་ལས། ཇི་སྲིད་འདུ་ཤེས་ཡོད་ཀྱི་བར། །ཐེག་པའི་མཐའ་ལ་ཐུག་
པ་མེད། །ཅེས་གསུང་པའི་ཕྱིར་རོ། །
ཡང་ན་རེ། བོད་ཀྱི་གྲུབ་མཐའ་ཁག་ལ་སོ་སོའི་ཆགས་འདེབས་
མཁན་རེ་ཡོད་པར་བརྟེན། རྙིང་མ་བ་རྣམས་ཀྱིས་པདྨ་སམ་བྷ་བ་ལ་ཁ་
གཡར་བ་ཙམ་ལས། ཕལ་ཆེར་བོད་དུ་པདྨ་སམ་བྷ་བ་བྱོན་མ་མྱོང་བ་འདྲ། །
ཞེས་སྨྲ་བ་འདི་ནི། མི་གཞན་དག་ལ་སོ་སོའི་ཕ་མེས་ཡོད་པར་བརྟེན། ཁོ་
བོས་ཀྱང་རང་གི་མེས་པོ་ཡོད་པའི་ལུགས་སུ་བྱས་པ་ལས་ཕལ་ཆེར་ཁོ་བོ་ལ་
ཕ་མེས་བྱུང་མ་མྱོང་བ་འདྲ་ཞེས་ལབ་པ་དང་ཅིས་མི་མཚུངས། དེ་ལྟར་ན།
བོད་ཀྱི་རྒྱལ་རབས་དང་ལོ་རྒྱུས་ཐམས་ཅད་རྫུན་པར་ཐལ་ཏེ། དེ་དག་ནས་
སློབ་དཔོན་པདྨ་བོད་དུ་བྱོན་པ་དང་། བསམ་ཡས་བཞེངས་པ་སོགས་ཀྱི་ལོ་
རྒྱུས་བཤད་པའི་ཕྱིར། འདོད་ན། རྒྱལ་རབས་དང་ལོ་རྒྱུས་ཡོད་དོ་ཅོག་མི་
སྲིད་པར་ཐལ་ཏེ། རྫུན་པར་མཚུངས་པའི་ཕྱིར། སློབ་དཔོན་པདྨ་མ་བྱོན་པ་
ཙམ་གྱིས་རྫོགས་ཆེན་མེད་པའང་མི་འགྲུབ་སྟེ། བི་མ་ལ་མི་ཏྲ་དང་། བཻ་རོ་
ཙ་ན་སོགས་རྒྱ་བོད་ཀྱི་པཎ་གྲུབ་མང་དུ་བྱོན་པའི་ཕྱིར། །
ཡང་ནུབ་ཕྱོགས་ཀྱི་མཁས་པ་ཁ་ཅིག རྫོགས་ཆེན་ནི་གནུབས་ནམ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ།
• 31 •
མཁའི་སྙིང་པོས་རྒྱ་ནག་ཧ་ཤང་གི་ལྟ་བ་བསྲེས་པ་ལས་བྱུང་བ་ཙམ་ལས།
ཁུངས་གཞན་མེད་དེ། ཏུན་ཧོང་འ9གི་དཔེ་མཛོད་ནས། ནམ་མཁའི་སྙིང་
པོས་བྱས་པའི་ཧ་ཤང་གི་ལྟ་བ་བཤད་པའི་དཔེ་ཐོན་པའི་ཕྱིར་རོ་ཞེ་ན།
གཏན་ཚིག་གི་སྟེང་ནས་འགལ་ཏེ། ཁྱེད་ཅག་གིས་ཁུངས་བུ་བྱས་པའི་ཏུན་
ཧོང་གི་དཔེ་མཛོད་དེ་རང་ནས་ཐོན་པའི་དཔེ་(ཤ4བ6）ལས། “རིག་པའི་ཁུ་
བྱུག་ནི་དཔེ། རིག་བྱེད་སྣང་བའི་རྒྱན་ནི་དོན། རྡོ་རྗེ་ཚིག་དྲུག་ནི་གྲངས།
རྣལ་འབྱོར་གྱི་ལྟ་སྤྱོད་རྫོགས་པ་ཆེན་པོའི་ཚུལ། རིག་པའི་ཁུ་བྱུག་གི་དོན་
ཡིད་ལ་བརྣག་པར་བྱའོ།” ཞེས་པ་དེ་ཉིད་ཀྱིས་རིག་པའི་ཁུ་བྱུག་གི་གཞུང་་་་་
ཡོད་པར་གྲུབ་ལ། དེ་གྲུབ་པས། རྫོགས་ཆེན་གྱི་རྩ་བ་བཻ་རོའི་སྔ་འགྱུར་
ལྔ་20 སོགས་ཡོད་པ་ཁུངས་དེ་རང་གིས་གྲུབ་པའི་ཕྱིར། མཛད་པ་པོའི་
མཚན་གྱི་སྟེང་ནས་འགལ་ཏེ། ནམ་མཁའི་སྙིང་པོ་ཞེས་པས་ཧ་ཤང་གི་ལྟ་
བའི་བཤད་པ་བྱས་པ་དེ། ཧ་ཤང་གི་ལྟ་བ་བཤད་པ་ཡིན་པ་ལས་རྫོགས་པ་
ཆེན་པོའི་ལྟ་བ་བཤད་པ་མ་ཡིན་པའི་ཕྱིར་དང་། གཞུང་དེ་མཛད་པ་པོའི་
མཚན་གྱི་དབང་དུ་བྱས་ན། ནམ་མཁའི་སྙིང་པོ་ཡིན་ན་གནུབས་ནམ་མཁའི་
སྙིང་པོ་ཡིན་པའི་ཁྱབ་པ་མེད་པའི་ཕྱིར། ཁུངས་ཀྱི་སྟེང་ནས་འགལ་ཏེ།
ཏུན་ཧོང་གི་དཔེ་མཛོད་དུ་གང་ཡོད་པ་དེ་ཀུན་དཔེ་རྙིང་ཡིན་པའི་ཁྱབ་པ་་་་
མེད་པ། དཔེར་ན་ཛ་ཡ་པཎྜི་ཏས་མཛད་པའི་གསེར་སྐྱེམས་ཞིག་ཀྱང་ཡོད་
པའི་ཕྱིར། གྲུབ་སྟེ། འབྲི་གཞི་ཤོག་བུའི་ངོས་ནས་རུ་སུའི་བཟོ་གྲའི་མིང་
རྟགས་འཁོད་པས་ཀྱང་གསལ་བའི་ཕྱིར་རོ། །ལྟ་བའི་ཆ་ནས་འགལ་ཏེ།
ཧ་ཤང་གི་ལྟ་བ་ལ་བསྐྱེད་རྫོགས་ཟུང་འཇུག་གི་ལམ་མེད་པ་གང་ཞིག
རྫོགས་ཆེན་དུ་བསྐྱེད་རྫོགས་གཉིས་མེད་དང་། འོད་གསལ་དང་། ཐོད་རྒལ་



ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སོགས་ཐུན་མོང་མ་ཡིན་པའི་ཟབ་གནད་མང་དུ་ཡོད་པའི་ཕྱིར། ལོ་རྒྱུས་ཀྱི་
སྟེང་ནས་འགལ་ཏེ། ཧ་ཤང་བོད་ནས་སྤྲུགས་པ་དེ། ཧ་ཤང་གི་ལྟ་བ་ཆད་ལྟ་
ཡིན་པར་བསྙད་པའི་རྒྱུ་མཚན་གྱིས་སྤྲུགས་པ་ལས། ཧ་ཤང་རྒྱ་ནག་གི་མི་
ཡིན་པས་སྤྲུགས་པ་མ་ཡིན་པའི་ཕྱིར། ཧ་ཤང་སྤྲུགས་ནས་ད་དུང་དེའི་ལྟ་བ་
བོད་མིས་སྙིང་ནོར་དུ་བཅངས་པ་ནི་མི་འཐད་དེ། བོད་མི་རྣམས་ལ་སྨྲ་ཤེས་
དོན་གོ་མིའི་མཚན་ཉིད་ཚང་བའི་ཕྱིར།
ཅིག་ཆར་བའི་ཐ་སྙད་ཡོད་པས་སོ་ཞེ་ན། ཁྱོད་ཀྱིས་དོན་གྱི་དབང་
དུ་བྱས་ཏེ་སྨྲའམ། འོན་ཏེ་ཚིག་གི་དབང་དུ་བྱས་ཏེ་སྨྲ། དོན་གྱི་དབང་དུ་
བྱས་ཏེ་སྨྲ་ན། ཀུན་རྫོབ་བམ་རྗེས་ཐོབ་ཀྱི་དབང་དུ་བྱས་ཏེ་སྨྲའམ། དོན་
དམ་མམ་མཉམ་བཞག་གི་དབང་དུ་བྱས་ཏེ་སྨྲ། དང་པོ་ལྟར་ན་མི་འཐད་
དེ། རྫོགས་པ་ཆེན་པོ་ལ་ཐོག་མར་སྐྱབས་སེམས་ནས་མཇུག་བསྔོ་བའི་བར་
མདོ་རྒྱུད་ཀུན་དང་མཐུན་པ་ཡོད་པའི་ཕྱིར། གཉིས་པ་ལྟར་ན། འོ་ན་
དཔལ་དུས་ཀྱི་འཁོར་ལོ་སོགས་ཀྱི་རྒྱུད་སྡེ་ཐམས་ཅད་ཧ་ཤང་གི་ལྟ་བ་ཡིན་་་་་
པར་ཐལ་ཏེ། 《དུས་འཁོར》ལས། “རྟོག་པའི་འོད་གསལ་རྟོགས་པ་ཡི། །
བསྒོམ་པའི་ཐབས་ཀྱིས་མི་མཐོང་བས། །རྣམ་རྟོག་སྒོམ་པ་ལས་འདས་པ། །
ཕྱག་རྒྱ་ཆེན་པོ་མི་འགྱུར་བདེ།།”ཞེས་དང་། 《ཀྱེའི་རྡོ་རྗེ》 [OLཤ17ང20]0
ལས། “སྒོམ་པ་པོ་མེད་སྒོམ་པའང་མེད། །ལྷ་མེད་སྔགས་ཀྱང་ཡོད་མ་
ཡིན།” ཞེས་སོགས་ལམ་གཅིག་ཆར་བ་གསུངས་པའི་ཕྱིར། སྔགས་ཀྱི་སྡེ་
སྣོད་ཐམས་ཅད་ཧ་ཤང་གི་ལྟ་བ་ཡིན་པར་ཐལ་ཏེ། ཐེག་པ་འོག་མ་ལ་ལྟོས་
ནས་གཅིག་ཆར་བའི་ཐ་སྙད་འཇུག་ཆོག་ཅིང་དོན་ལའང་གནས་པའི་ཕྱིར། །
དཔེར་ན་རྒྱལ་པོ་ཨིཎ་དྲ་བོ་དྷི་ཀློབཞིན་ནོ། །ཚིག་ཙམ་གྱི་དབང་དུ་བྱས་ཏེ་ .



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 33 •
སྨྲ་ན། ཐ་སྙད་འཇུག་པ་ཙམ་གྱིས་དེར་འགྱུར་དགོས་ན། འོ་ན་སྔགས་ཀྱི་སྡེ་
སྣོད་ཐམས་ཅད་སེམས་ཙམ་པའི་གཞུང་ཡིན་པར་ཐལ། ཀུན་བརྟགས་
གཞན་དབང་། ཡོངས་གྲུབ་གསུམ་གྱི་ཐ་སྙད་ཡོད་པའི་ཕྱིར། ཐེག་ཆེན་གྱི་
མདོ་སྡེ་ཐམས་ཅད་ཐེག་དམན་གྱི་གཞུང་ཡིན་པར་ཐལ། བདེན་བཞི་འབྱེད
དང་། ཕུང་ཁམས་ཀྱི་རབ་དབྱེ་ སོགས་ཀྱི་ཐ་སྙད་ཡོད་པའི་ཕྱིར། སངས་
རྒྱས་པའི་བཀའ་བསྟན་ཐམས་ཅད་མུ་སྟེགས་པའི་གཞུང་ཡིན་པར་ཐལ་ཏེ།
ཐ་སྙད་མཚུངས་པ་ཤིན་ཏུ་མང་པོ་ཡོད་པའི་ཕྱིར་རོ།།
བོད་ཀྱི་མཁས་པ་ཁ་ཅིག་ན་རེ། བོན་ལ་རྫོགས་ཆེན་གྱི་ཁུངས་ཡོད་
པ་མི་འཐད་དེ། བོན་གྱི་གཞུང་རྣམས་ནི་པཎྜི་ཏ་ཤམ་ཐབ་སྔོན་པོས་ཆོས་
ལས་བོན་དུ་བསྒྱུར་བ་ཡིན་པའི་ཕྱིར་རོ་ཞེ་ན། དེ་ལ་ནི་དཔྱད་པར་བྱ་དགོས་
པ་ཞིག་སྟེ། དེང་དུས་ཀྱི་བོན་པོར་ཁས་ཆེ་བ་དག་གིས་བོན་དུ་ཁས་ལེན་པའི་
གཞུང་དེ་དག་ཏུ་སངས་རྒྱས་པའི་ཆོས་སུ་གང་ཡོད་པ་དེ་ཀུན་བོན་དུའང་་་་་
ཡོད་པར་བྱས་འདུག་པ། དཔེར་ན། ཤེར་ཕྱིན་ཡུམ་རྒྱས་བསྡུས་དང་།
འདུལ་བ་སོགས་སྡེ་སྣོད་གསུམ་དང་། མངོན་རྟོག་རྒྱན་ཀྱི་བསྟན་བཅོས་
སོགས་མདོར་ན་ཆོས་དང་བོན་གྱི་མིང་ཙམ་མི་འདྲ་བ་ཙམ་ལས། དོན་གྱི་ཆ་
ནས་གཅིག་པ་ཆེས་མང་ཞིང་། གཞུང་དེ་དག་ནས། སྟོན་པ་གཤེན་རབ་མི་
བོ་དེ་ཉིད་སྟག་གཟིག་གི་ཡུལ་འོལ་མོ་ལུང་རིངས་ཞེས་བྱ་བར་སྐུ་བལྟམས་་་་་་
ནས། སྟོན་པ་ཤཱཀྱའི་རྒྱལ་པོས་གང་གནང་གནང་གི་མཛད་པ་དང་ཆོ་འཕྲུལ་
སོགས་གཤེན་རབ་ཀྱིས་ཀྱང་གནང་བ་དང་། སངས་རྒྱས་ལ་གང་ཡོད་པའི་
མཚན་དང་དཔེ་བྱད་སོགས་ཀྱང་གཤེན་རབ་ལ་ཡོད་འདུག་པ་དེ་དག་ནི་ཐེ་་་
ཚོམ་གྱི་གཞི་སྟེ། བསྟན་པ་གཅིག་ལ་སྟོན་པ་གཉིས་ཀྱི་མཛད་པ་ཆོ་འཕྲུལ་མི་



• 34 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྲིད་པའི་ཚུལ་འདི་ཡོངས་གྲགས་ཀྱི་བཤད་ལུགས་ཤིག་ཡིན་པ་གང་ཞིག་ཆོས་
དང་བོན་གྱི་བསྟན་པ་ལ་ཐ་སྙད་ཙམ་ལས་དོན་དུ་ཁྱད་མེད་པའི་ཕྱིར། ཐ་
སྙད་མི་འདྲ་བ་ཙམ་གྱིས་དོན་མི་འདྲ་བ་མི་འགྱུར་ཏེ། རྒྱ་དཀར་ནག་གི་སྐད་
རིགས་མི་འདྲ་བས་བརྗོད་བྱའི་དོན་མི་འདྲ་བར་མི་འགྱུར་བ་བཞིན་ནོ། །
སྟོན་པ་སངས་རྒྱས་ཀྱི་འཁོར་དུ་ཉན་ཐོས་འཕགས་པའི་དགེ་འདུན་ཡོད་པས་་་་
དེ་བཞིན་དུ། གཤེན་རབ་ཀྱི་འཁོར་དུའང་གཡུང་དྲུང་སེམས་དཔའི་འཁོར་
གྱིས་བསྐོར་བ་དང་། དེ་ལ་བརྟེན་ནས་རབ་བྱུང་གི་སྡེ་བཙུགས་པ་དེ་དག་
ཀྱང་དཔྱད་གཞི་ཙམ་དུ་ངེས་ཏེ། དགེ་འདུན་འཕགས་པའི་ཚོགས་ནི་སངས་
རྒྱས་པའི་ཁྱད་ཆོས་དམིགས་བསལ་ཞིག་ཡིན་པ་རྒྱལ་བའི་བསྟན་པ་གང་་་་
གནས་པའི་ཡུལ་གྲུ་ཀུན་དུ་མངོན་སུམ་ཚད་མས་གྲུབ་པའི་ཕྱིར། ལུང་དང་
ཡང་འགལ་ཏེ། 《སྲིད་མདོས》（ཤ1བ5） ལས། “གཤེན་རབ་མི་བོ་ཆེ།སྐུ་
མདངས་དུང་ཟླ་འདྲ། འཛུམ་མདངས་མེ་རེ་རེ། སྐུ་ལྟོས་རི་ལས་བརྗིད། མུ་
ཐིང་རལ་པ་ནི། མུ་འོད་ཀྱུགས་སེ་ཁྱུགས། སྐུ་ལ་ཅི་གསོལ་ན། རྒོད་ཐུལ་
ལྷམས་སེ་ལྷམ།” ཞེས་གསུངས་པའི་ཕྱིར། གཤེན་རབ་སྤྲུལ་སྐུའི་རྣམ་པས་
འདུལ་བ་བསྟན་པ་དེ་ལྟར་ན་《སྲིད་མདོས》（ཤ8བ3）ལས། “གདོན་བོན་གྱི་
ཤེ་ཚུའི་སྐྱེམས། གཤེན་རབ་ནི་ཅི་དགྱེས་ཏེ། གདོན་འདྲེ་ནི་ཆམ་ལ་ཕབ།
འབྲུ་དཀར་གྱི་ཡུ་ཏིས་མཆོད། ཤེ་ཚུ་ཡེ་འདྲེས་བྱུང་ན། གཤེན་ལྷ་ལ་ནོངས་
པ་མཐོལ།” ཞེས་ཡུ་ཏི་སྟེ་ཆང་གི་མཆོད་པ་འབུལ་བ་འགལ་ཏེ། གཤེན་རབ་
སྤྲུལ་པའི་སྐུ་ཡིན་པའི་ཕྱིར། དཔེར་ན་སངས་རྒྱས་སྤྲུལ་པའི་སྐུ་ལ་ཆང་གི་
མཆོད་པ་མི་འོས་པ་བཞིན་ནོ། །གཤེན་རབ་བྱོན་སྔ་བ་དང་། སྟོན་པ་སངས་
རྒྱས་བྱོན་ཕྱི་བའི་རྒྱུ་མཚན་ལ་བརྟེན་ནས། སྟོན་པ་སངས་རྒྱས་དེ་གཤེན་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 35.
རབ་ཀྱི་སྤྲུལ་བར་བཤད་པ་དེ་ནི་ཧ་ཅང་ཐལ་ཏེ། དེའི་ཚུལ་སངས་རྒྱས་པ་
སུས་ཀྱང་མ་ཤེས་པ་ལ་བོན་པོ་གཅིག་པུས་ཤེས་པའི་སྒྲུབ་བྱེད་མེད་པའི་་་་
ཕྱིར། རྟགས་གྲུབ་སྟེ། དེ་འདྲ་ཡིན་ན། སྟོན་པ་སངས་རྒྱས་ཀྱིས་ཞལ་གྱིས་
བཞེས་ཤིང་མདོ་རྒྱུད་རྣམས་སུ་གསུང་དགོས་ཏེ། སངས་རྒྱས་ཐམས་ཅད་
མཁྱེན་པ་ཡིན་པའི་ཕྱིར་རོ། །སྒྱུར་བ་པོ་པཎྜི་ཏ་ཤམ་ཐབ་སྔོན་པོ་ཞེས་པ་དེ་
ལ་དཔྱད་ན་འཐད་པར་མ་མཐོང་སྟེ། རྒྱ་གར་བ་ཞིག་གི་ཆོས་ལ་སྐྱོན་འཇུག་
པར་འདོད་མ་ཐག་ཏུ་བོད་སྐད་དུ་སྒྱུར་རྩོམ་ཐུབ་པའི་མཁྱེན་པ་ཐོབ་པ་ཧ་་་
ཅང་ཐལ་བའི་ཕྱིར་དང་། དེ་འདྲའི་མཁྱེན་པ་ཡོད་ན་ཆོས་ལ་སྐྱོན་འཇུག་པ་
འགལ་བའི་ཕྱིར་རོ། །ཆོས་བོན་དུ་སྒྱུར་བ་པོ་དེ་དག་གིས་བོན་ལ་བྱ་བ་བྱས་
པ་དང་། བོན་རྒྱས་པར་བྱས་པའམ། བོན་གྱི་དོན་ཟབ་ཏུ་གཏང་བའི་
བསམ་སྦྱོར་གྱིས་བྱས་སོ་ཞེ་ན། དེ་འདྲའི་བསམ་སྦྱོར་བཟང་པོ་བྱས་པ་ལ་
འགལ་བ་མེད་ནའང་། དངོས་དོན་དུ་བོན་གྱི་ལྟ་གྲུབ་དངོས་གཙང་གང་
ཡིན་དང་། དེའི་ལོ་རྒྱུས་སོགས་རང་གིས་རང་བརླགས་པའི་སྤྱོད་ངན་དུ་
སོང་བ་ནི་ཧ་ཅང་བློ་ཕམ་གྱི་གཞི་སྟེ། དེ་དག་གིས་བོན་གྱི་ལྟ་སྒོམ་སོགས་
མུན་པའི་སྨག་ཏུ་ཁྱེར་བ་མ་ཟད། བོན་ནི་བོད་ཀྱི་ཤེས་རིག་དང་ལོ་རྒྱུས་ཀྱི་
ཁུངས་ཡིན་པར་བརྟེན། དེ་ཉིད་བརླགས་པས་བོད་ཀྱི་ཤེས་རིག་དང་ལོ་རྒྱུས་
བརླག་པའི་ཕྱིར་རོ། །
འོ་ན་ཁྱོད་ཀྱི་སྟག་ཟིག་འོལ་མོ་ལུང་རིངས་སུ་གཤེན་རབ་སྐུ་་་་
བལྟམས་པ་དང་། བོན་བསྟན་པ་སོགས་ཁས་མི་ལེན་ནམ་ཞེ་ན། སྟག་ཟིག་
འོལ་མོ་ལུང་རིངས་ཞེས་པ་ནི་བཤད་སྒྲོས་ཙམ་སྟེ། གདགས་གཞིའི་ཡུལ་ངོས་
གཟུང་དུ་མེད་པའི་ཕྱིར། སྐབས་འགར་བོན་པོ་འགའ་ཞིག་གིས་དག་པའི་



• 36 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཞིང་ཁམས་ལྟར་བཤད་འདུག་པ་དེ་ལྟ་ན་འགལ་བ་མེད་དེ། རང་སྣང་དག་
པ་ལ་ཞིང་ཁམས་སུ་གྲུབ་ཆོག་པའི་ཕྱིར། དཔེར་ན་སྟུག་པོ་བཀོད་པའི་ཞིང་
བཞིན་ནོ། །གཤེན་རབ་ཀྱི་འཁྲུངས་ཡུལ་དང་། དེས་བོན་གང་དུ་བསྟན་
པའི་ཡུལ་དེ་ནི་ཞང་ཞུང་འོལ་མོ་ལུང་རིངས་སུ་གྲུབ་སྟེ། 《སྲིད་མདོས》
（ཤ1བ2)ལས།“ཡ་ཀི་སྐྱིད་པོའི་ཡུལ། ཉམ་དགའ་བག་རེ་བྲོ། ཆུ་རྒྱལ་
བཞི་)འདུས་མགོ། རི་རྒྱལ་ཏེ་སེའི་མདུན། མཚོ་རྒྱལ་མ་ཕམ་འགྲམ། འོལ་
ལུང་གཡུ་ཡི་མཁར། བཞུགས་གནས་ངོ་རེ་མཚར།” ཞེས་གསུངས་པའི་
ཕྱིར།
དེ་ལྟར་མ་ཡིན་ན། ཁྱེད་ཅག་རང་གིས་ཁུངས་སུ་བྱེད་པའི་ལུང་
དང་ཡང་འགལ་ཏེ། མདོ་འདུས་ཞེས་པའི་ལུང་《ལེགས་བཤད་མཛོད་》20
[ཤ10ང10]ལས། “གཤེན་ཡུལ་འོལ་མོ་ལུང་རིངས་ནི། །དཔག་ཚད་ལྔ་བཅུ་
ཆུ་ཞེང་མཉམ། །གླིང་བཞི་རི་རབ་ཚུལ་དུ་གྲུབ།” ཅེས་དང་། ཡང་
[ཤ10ང1]འཛམ་བུ་སྨེག་ཤད་ཤིང་ཅི་རྩར། རི་བོ་གངས་ཅན་ཅེས་དང་།
ཏི་སེའི་དྲུང་། །མཚོ་ནི་མ་ཕམ་གཡུ་མཚོའི་འགྲམ། །ཆུ་བོ་ཆེན་པོ་
བཞི་འདུས་མགོ །སྤོས་རི་ངད་ལྡན་ཉེ་པའི་ས། །ཞེས་སོགས་ཀྱིས་ཞང་ཞུང་
གི་ཡུལ་ཡིན་པ་གསལ་བར་བཤད་པའི་ཕྱིར་རོ།།
ཕྱིས་ཀྱི་བོན་པོ་རྣམས་ནས་ཞང་ཞུང་ལ་ཕུག་མི་བཅོལ་ཏེ་སྟག་ཟིག་
ལ་ཁུངས་བཅོལ་བ་ཅི་ཞེ་ན། ཆོས་པ་རྣམས་ཀྱིས་རྒྱ་གར་དང་ཨོ་རྒྱན་སོགས་
ལ་ཁུངས་སུ་བཅོལ་ཞིང་། དེ་དག་གི་ཁུངས་མེད་ན་བོད་མ་ཞེས་རྩིས་ཆུང་
བྱེད་པའི་ལུགས་དེས་ཕྱིས་ཀྱི་བོན་པོ་རྣམས་ལའང་དོ་འཕོགས་བྱུང་ནས་སྟག་
ཟིག་ཁུངས་སུ་བཙལ་བ་ཙམ་ལས་རྒྱུ་མཚན་གཞན་ཅི་ཡང་མེད་ལ། ཞང་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། · 37 •
ཞུང་ཁུངས་སུ་བྱས་ན་བོད་ཁུངས་བོད་ལ་ཐུག་སྟེ་བོད་མར་འགྱུར་བའི་ཕྱིར་་་
རོ། །དེ་ལྟར་ན་ཁུངས་མེད་ཀྱི་སྟག་ཟིག་འོལ་མོ་ལུང་རིངས་ཁུངས་སུ་བཙལ་
ནས། ཁུངས་ཡོད་ཀྱི་ཞང་ཞུང་འོལ་མོ་ལུང་རིངས་རྩ་བརླག་ཏུ་བཏང་བའི་
བཤད་པའི་ཡམ་དེ་དག་ལ་བག་ཡོད་གནང་བར་རིགས་སོ།།
སྟག་ཟིག་གི་ཁུངས་མེད་པ་མི་འཐད་དེ། པར་སིག་གི་ཡུལ་དང་ཏ་
ཟིག་སྟན་སོགས་ད་ལྟའི་དུས་སུའང་ཡོད་པའི་ཕྱིར་རོ་ཞེ་ན། འོལ་མོ་ལུང་
རིངས་ཀྱི་ཁུངས་སྟག་ཟིག་ཏུ་མེད་ཅེས་བཤད་པ་ལས། སྟག་ཟིག་གི་ཡུལ་
མེད་ཅེས་བཤད་པ་མིན་པས་སྐྱོན་མེད་ཅིང་། སྟག་ཟིག་གི་ཡུལ་ཡོད་པ་གྲུབ་
སྟེ། དུས་དེར་ཆེས་ཆེ་བའི་ཡུལ་ཞིག་ཡིན་པའི་ཕྱིར། འོན་ཀྱང་སྟག་ཟིག་གི་
ཡུལ་ཡོད་པས་འོལ་མོ་ལུང་རིངས་ཡུལ་དེ་དག་གང་རུང་དུ་ཡོད་པ་མི་འགྲུབ་
སྟེ། འོལ་མོ་ལུང་རིངས་ཞེས་པའི་མིང་གི་གདགས་གཞི་ཡུལ་དེ་དག་ཏུ་མ་
གྲུབ་པའི་ཕྱིར་དང་། ཡུལ་དེ་དག་ཏུ་གངས་ཏི་སེ་དང་། མཚོ་མ་ཕམ་སོགས་
མེད་པའི་ཕྱིར། བོན་དུ་སྟག་ཟིག་གི་ཐ་སྙད་མང་དུ་ཡོད་པའང་འགལ་བ་
མེད་དེ། སྟོན་པ་གཤེན་རབ་ཀྱི་སློབ་མ་སྟག་ཟིག་ནས་བྱུང་བ་མང་དུ་ཡོད་པ་
དང་། དེ་དག་ལ་བརྟེན་ནས་ཡུལ་དེ་དག་ཏུ་བོན་དར་བའི་ལོ་རྒྱུས་མང་དུ་
ཡོད་པ་དང་། དེར་མ་ཟད་གནའ་དུས་སུ་ཞང་ཞུང་ཕུག་པའི་ཡུལ་སྡེ་མང་
དག་ལ་སྟག་ཟིག་གི་ཐ་སྙད་ཡོད་པའི་ཕྱིར་རོ། །
དེ་ལྟར་ན། ཕྱིས་ཀྱི་བོན་པོ་དག་གིས་བཀའ་བསྟན་མང་པོ་ཆོས་
ལས་བླངས་པའམ། ཡང་ན་ཆོས་ཀྱི་སྔོན་བྱོན་པཎ་གྲུབ་ཆེན་པོ་དག་གིས་
རྫོགས་ཆེན་བོན་ལས་མ་བླངས་པ་ཙམ་གྱི་རྒྱུ་མཚན་ལ་བརྟེན་ནས། བོན་ལ་
རྫོགས་ཆེན་གྱི་ཁུངས་མེད་པར་མི་འགྲུབ་སྟེ། ཆོས་རྒྱལ་སྲོང་བཙན་སྒམ་པོའི་



• 38 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྐུ་དུས་དེར་བྱོན་པའི་གྱེར་ཆེན་སྣང་བཞེར་ལོད་པོ་ཀུནས་ད་ལྟའི་བར་དུ་་་་
སྙན་རྒྱུད་ཟམ་མ་ཆད་པ་ཡོད་པ་དང་། དེའི་གཞུང་ཤིང་ཞང་ཞུང་སྙན་རྒྱུད་
ཀྱི་དཔེ་རྒྱུན་ད་ལྟའི་བར་དུ་རྒྱུན་མ་ཆད་པར་བཞུགས་པ་མངོན་སུམ་ཚད་་་་་་
མས་གྲུབ་པའི་ཕྱིར་རོ།།
ཞང་ཞུང་སྙན་རྒྱུད་ནི་གྱེར་ཆེན་པོས་དེ་དུས་རྒྱ་གར་དང་ཨོ་རྒྱན་གྱི་
ཡུལ་ནས་བོད་དུ་བྱུང་བའི་རྫོགས་ཆེན་ལས་བླངས་པར་རིགས་སོ་ཞེ་ན། མི་
འཐད་དེ་ཆོས་རྒྱལ་སྲོང་བཙན་སྒམ་པོའི་དུས་སུ་ཨོ་རྒྱན་ནས་བོད་ཡུལ་དུ་་་་་
རྫོགས་ཆེན་བྱུང་བའི་ལོ་རྒྱུས་མེད་ལ། ཁྲི་སྲོང་གི་དུས་སུ་ཡིན་པའི་དབང་དུ་
བྱས་ནའང་། དེ་དུས་ཀྱི་མན་ངག་རྫོགས་པ་ཆེན་པོའི་སྐོར་ནི་རྒྱལ་བློན་
སོགས་ཐུན་མོང་མ་ཡིན་པའི་སློབ་མ་འགའ་ཙམ་ལ་ཤིན་ཏུ་གསང་བ་ཆེན་་་་་་
པོས་མནོག་ཆོས་སུ་གནང་བ་ཙམ་ལས། ཡོངས་སུ་གྲགས་པ་ཞིག་མ་ཡིན་
པའི་ཕྱིར་དང་། ལྷག་པར་དུ་སློབ་དཔོན་པདྨ་དང་། བེ་རོ་ཙ་ན། བི་མ་ལ་
མི་ཏྲ་སོགས་ཀྱིས་ཨོ་རྒྱན་གྱི་ཡུལ་སོགས་ནས་སྤྱན་དྲངས་པའི་ལམ་ཟབ་མོ་དེ་
ལྟ་བུ་ཞིག་ཐད་ཀར་བོན་ཀྱི་སློབ་དཔོན་ཞིག་གི་ཕྱག་ཏུ་འབབ་མི་སྲིད་ཅིང་།
སྙན་རྒྱུད་དེར་རྫོགས་ཆེན་གྱི་ཆ་ཙམ་མིན་པ། ཁྲེགས་ཆོད་དང་ཐོད་རྒལ་གྱི་
ལྟ་སྒོམ་སྤྱོད་གསུམ་ཆ་ཚང་བ་བསྟན་པའི་ཕྱིར་རོ།།
ཆོས་ལས་བླངས་པར་གྲུབ་སྟེ། གྱེར་ཆེན་པོས་ཞང་ཞུང་ཏ་པི་ཧྲི་
ཙ་28 ཁྱེའུ་གཞོན་ནུའི་གཟུགས་སུ་སྤྲུལ་པ་ལས་ཞུས་ཤིང་། དེ་སྔོན་སྙན་རྒྱུད་
ཡི་གེར་མེད་པ་ལ། གྱེར་ཆེན་པོས་ཡི་གེར་བཏབ་པའི་ལོ་རྒྱུས་ཡོད་པའི་ཕྱིར་
རོ་ཞེ་ན། སྐྱོན་མེད་དེ། གྱེར་ཆེན་གྱིས་ཡི་གེར་བཏབ་པ་དེ་ནི་སྙན་རྒྱུད་དེ་
ལ་རིང་རྒྱུད་དང་ཉེ་རྒྱུད་གཉིས་སུ་ཡོད་པ་ལས། ཉེ་རྒྱུད་ཏ་པི་ཧྲི་ཙ་ལས་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། ·39 •
བྱུང་བ་དང་། དེའི་གདམས་ངག་སྔོན་ཆད་ཡི་གེར་མེད་པ་འགའ་ཞིག་ཡི་
གེར་བཏབ་པའི་སྒྲུབ་བྱེད་ཞིག་ཡིན་པ་ལས། རིང་རྒྱུད་མེད་པ་དང་། ཞང་
ཞུང་སྙན་རྒྱུད་ཀྱི་རྫོགས་ཆེན་དེ་སྔོན་ཡི་གེར་མེད་པའི་སྒྲུབ་བྱེད་ཅི་ཞིག་ཀྱང་
མ་ཡིན་པའི་ཕྱིར། གྲུབ་སྟེ། སྟོན་པ་གཤེན་རབ་ནས་ཞང་ཞུང་བཀྲ་ཤིས་
རྒྱལ་མཚན་གྱི་བར་བླ་རབས་བཅོ་བརྒྱད་དང་། ཡང་ན་སྟོན་པ་གཤེན་རབ་
ནས་ཚེ་སྤུངས་ཟླ་བ་རྒྱལ་མཚན་བར་གྱི་རིང་བརྒྱུད་བླ་རབས་ཉེར་བཞི་སྟེ།
དེ་གཉིས་ལས་གྱེར་ཆེན་གྱིས་གསན་པ་ལོ་རྒྱུས་རང་ལས་གསལ་བའི་ཕྱིར། །
དེ་ལྟར་མ་ཡིན་ན། 《རྒྱལ་རབས་གསལ་བའི་མེ་ལོང》(ཤ65ང17）ལས། “ཁྲི་
བདུན་བང་སོ་ནམ་མཁའི་དབྱིངས་ལ་བཏབ། །ལྷ་ཡི་ལུས་ལ་རོ་མེད་འཇའ་
ལྟར་ཡལ།།” ཞེས་དང་། གཞན་ཡང་རྒྱལ་རབས་དང་ལོ་རྒྱུས་དུ་མ་ལས་ཆུ་
ཐག་གི་ལོ་རྒྱུས་མང་དུ་བཤད་པ་དེ་དག་ཀྱང་ཁུངས་མེད་དུ་ཐལ་ཏེ། ཚིག་
གིས་བརྗོད་སྟངས་མི་འདྲ་བ་ཙམ་ལས། དོན་དུ་འཇའ་ལུས་ཡིན་པའི་ཕྱིར།
རྟགས་གྲུབ་སྟེ། དུས་སྐབས་དེར་འཇའ་ལུས་འགྲུབ་བྱེད་ཀྱི་ཆོས་དང་། བོན་
གྱི་བྱེ་བྲག་གཞན་གང་ཡང་མེད་པའི་ཕྱིར་རོ། །
འོ་ན་བོན་དུ་རྫོགས་པ་ཆེན་པོ་ཇི་ལྟར་བྱུང་ཞེ་ན། ལོ་གྲངས་སྟོང་
ཕྲག་ཁ་ཤས་བརྒལ་བའི་ལོ་རྒྱུས་ལ་མཛུབ་མོ་གཙུག་ནས་འདི་ཙམ་མོ་ཞེས་་་་་
ཐག་ཆོད་ཆོད་དུ་བཤད་པ་ནི་གླེན་པའི་རང་ཚུལ་ལས་ཅི་ཡོད། འོན་ཀྱང་
བོན་ལ་རྫོགས་ཆེན་མེད་པ་དང་། ཡང་ན་རྫོགས་ཆེན་བོན་ལས་བླངས་པའི་
འཁྱོགས་བཤད་ཀྱི་རྗེས་སུ་མི་འབྲང་བ་ལེགས་པར་དཔྱད་ན། ཞང་ཞུང་སྙན་
རྒྱུད་ནས་བཤད་པའི་རྫོགས་ཆེན་གྱི་གཞི་ལམ་འབྲས་བུའི་རྣམ་བཞག་དེ་དག་
སྟོན་པ་གཤེན་རབ་མི་བོ་ཆེས་གང་གསུངས་གསུངས་ཀྱི་བོན་ཐམས་ཅད་དུ་་་་



• 40 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚང་ཞིང་རྫོགས་པར་བསྟན་ཡོད་པ་ནི་དཀའ་སྟེ། བོན་གྱི་ཆོ་ག་དང་ཡས་
མདོས་ཐམས་ཅད་རྫོགས་ཆེན་གྱི་ལྟ་བས་ཟིན་པས་ངེས་པ་མེད་པའི་ཕྱིར་་་་་
དང་། ཟིན་ན་སློབ་དཔོན་པདྨས་ཆོས་ཀྱི་ཆིངས་སུ་གནང་བའི་དགོས་པ་
མེད་པར་ཐལ་བའི་ཕྱིར་དང་། ཆོས་དང་བོན་གྱི་འགལ་བ་མི་སྲིད་པའི་
ཕྱིར། གཤེན་རབ་ཀྱིས་གཏན་ནས་མ་བསྟན་པར་བོན་དུ་རྫོགས་ཆེན་བྱུང་
བའང་མི་འཐད་དེ། 《སྲིད་མདོས》（ཤ2ན5） ལས། “ཀློང་ན་བཞུགས་པའི་
ཚེ། གཤེན་ལྷ་འོད་དཀར་ཟེར། བླ་སྲོག་སྲིད་པའི་རྟེན། ཡང་རྗེ་དཀར་པོ་
ཟེར། ཡེ་ལ་གཟུགས་མི་བདོ། ཤ་གཟུགས་ཅི་ཆ་29སྟེ། ཤ་གཟུགས་ཆ་བ་
ནི། འོད་ཀྱི་གོང་བུ་ལ། ཤེལ་དག་ཨ་དཀར་ཤར།” ་ ཞེས་སོགས་གསུངས་
པ་དེ་གཅིག་པུ་ལ་བསམ་ནའང་། རྫོགས་པ་ཆེན་པོའི་གཞི་ལམ་འབྲས་
གསུམ་གྱི་རྣམ་བཞག་སོགས་ཀྱི་སྤྲོ་གཞི་གྲུབ་པའི་ཕྱིར་དང་། ཨོ་རྒྱན་གྱི་ཡུལ་
དང་ཞང་ཞུང་གཅིག་པའམ་ཡང་ན་ཐག་ཉེར་བརྟེན། ཞང་བོན་མཁས་པ་
རྫོགས་ཆེན་ལ་བརྟེན་ནས་གཤེན་རབ་ཀྱི་དགོངས་པ་འགྲེལ་ཐུབ་མཁན་མ་་་
བྱུང་བའི་རྒྱུ་མཚན་ནི་མེད་ཅིང་། གཤེན་རབ་ཀྱི་ལྟ་དགོངས་ཡར་རྒྱས་ཕྱིན་
པའི་རྫོགས་ཆེན་དུ་སྲིད་པའི་ཕྱིར། །
བོན་ནི་འཚེ་བ་ཆོས་སུ་སྨྲ་བའི་ཕྱོགས་སུ་གཏོགས་པས་རྫོགས་ཆེན་་
དང་འགལ་ལོ་ཞེ་ན། བོན་པོ་ཡིན་ན་དམར་མཆོད་བྱེད་མཁན་ཡིན་པས་མ་
ཁྱབ་ཀྱང་། དེ་དུས་ཀྱི་དམར་མཆོད་མཁན་རྣམས་ལ་བོན་པོའི་ཐ་སྙད་
འཇུག་པས་ཁྱབ་སྟེ། སྤྱིར་སྟངས་ཀྱི་དབང་དུ་བྱས་ན། བོན་ཞེས་པ་ནི།
དུས་སྐབས་དེར་ཆོས་ལུགས་སྤྱིའི་མིང་དུ་གནས་པའི་ཕྱིར་དང་། དུས་དེར་
ཁུངས་ལྡན་གྱི་གྲུབ་མཐའ་གཞན་དག་མེད་པའི་ཕྱིར་ཏེ། དཔེར་ན་སྔོན་དུས་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 41 •
བོད་དུ་ནུབ་ཕྱོགས་པའི་མི་རིགས་སུ་ཞིག་མཐོང་བ་ཀུན་ལ་ཕི་ལིང་ཞེས་་་་་
བཏགས་པ་བཞིན་ནོ། །བོན་གྱི་ཐ་སྙད་འཇུག་པ་ཙམ་གྱིས་བོན་གྱི་ངོ་བོ་
གཅིག་པའམ། དེ་ཐམས་ཅད་སྟོན་པ་གཤེན་རབ་ཀྱིས་བསྟན་པའི་ཁྱབ་པ་
མེད་དེ། གཤེན་རབ་བོད་དུ་བྱོན་དུས། བོད་ཀྱི་བོན་པོ་རྣམས་ལ་ལྷ་གསོ་
བ། འདྲེ་དཀར་བ། ཡུག་ཕུད་པའི་ལུང་ཕོག ཅེས་པ་འདི་བོན་གྱི་ལོ་རྒྱུས་
ཀུན་ཏུ་ཡོངས་གྲགས་ཡིན་པའི་ཕྱིར། རྟགས་གྲུབ་སྟེ། སྟོན་པས་ལུང་ཕོགས་
པའི་བོད་ཀྱི་བོན་པོ་དེ་དག་ལ། སྔར་ནས་བོད་ཀྱི་བོན་པོའི་ཐ་སྙད་ཡོད་པའི་
ཕྱིར་དང་། སྟོན་པས་ལུང་ཕོགས་པ་ལའང་རྒྱུ་མཚན་ཡོད་དགོས་པའི་ཕྱིར།
《སྣང་སྲིད་སྤྱི་མདོས》（ཤབ1]ལས།“བདུད་བོན་གྱི་དམར་ཐབས་ལ།
གཤེན་རབ་ནི་ཅི་དགྱེས་ཏེ། ཁྱབ་པ་ནི་ཆམ་ལ་ཕབ། འབྲུ་དཀར་གྱི་གཏོར་
མས་མཆོད། དམར་ཐབས་ཀྱི་འདྲེས་བྱུང་ན། གཤེན་ལྷ་ལ་ནོངས་པ་
མཐོལ། གདོན་བོན་གྱི་ཤེ་ཚུའི་སྐྱེམས། གཤེན་རབ་ནི་ཅི་དགྱེས་ཏེ། གདོན་
འདྲེ་དེ་ཆམ་ལ་ཕབ། འབྲུ་དཀར་གྱི་ཡུ་ཏིས་མཆོད། ཤེ་ཚུ་ཡི་འདྲེས་བྱུང་ན།
གཤེན་ལྷ་ལ་ནོངས་པ་མཐོལ།” ཞེས་སོགས་ལས། བདུད་བོན་དང་གདོན་
བོན་ཡོད་པ་དང་། གཤེན་རབ་ཀྱིས་དམར་མཆོད་མ་བསྟན་པ་མངོན་སུམ་
དུ་གྲུབ་པའི་ཕྱིར་རོ། །སངས་རྒྱས་པའི་ལུང་གིས་ཀྱང་གྲུབ་སྟེ། སློབ་དཔོན་
པདྨས། གདོན་གཟུགས་བོན་གྱི་བསྟན་པ་བསྣུབས། །ཞེས་དམིགས་སུ་
བཀར་ནས་གསུངས་པ་ལའང་དགོས་པ་ཡོད་དགོས་པའི་ཕྱིར་རོ། །སློབ་
དཔོན་པདྨས་བོན་སྤྱི་ལ་དགོངས་ནས་གསུངས་སོ་ཞེ་ན། ཧ་ཅང་ཐལ་ཏེ།
སློབ་དཔོན་པདྨ་ལྟ་བུ་མཁས་ཤིང་གྲུབ་པ་བརྙེས་པའི་སྐྱེས་བུ་ཆེན་པོ་སངས་་་
རྒྱུས་གཉིས་པ་ཞེས་རྒྱ་བོད་ཀུན་ན་རླུང་ལྟར་ཁྱབ་པ་ཞིག་གིས་བོན་གྱི་རྣམ་་་་་



-
--
-
• 42 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དབྱེ་ཙམ་མི་མཁྱེན་པ་མི་སྲིད་པའི་ཕྱིར་རོ།།
མི་འཐད་དེ། སློབ་དཔོན་པདྨས་བོན་བསྣུབས་ཏེ། དེ་ལས་
བསངས་མདོས་སོགས་འགྲོ་བའི་དོན་དུ་འགའ་རེ་བླངས་པ་དག་ཏུ་དམར་་་་་
མཆོད་ཀྱི་དངོས་པོ་གང་དགོས་པའི་ཚབ་ཏུ་གཟུགས་རིས་སམ་བཤོས་གཏོར་
སོགས་ཀྱིས་འཐུས་པར་གནང་བའི་ཕྱིར་རོ་ཞེ་ན། གདོན་བོན་དང་བདུད་
བོན་སོགས་དམར་མཆོད་དར་བའི་བོན་པོ་དེ་དག་གི་ལུགས་སུ་ཡོད་པའི་ཆོ་་་
ག་འགའ་ཞིག་སློབ་དཔོན་པདྨས་དེ་བཞིན་གནང་བ་ལ་འགལ་བ་མེད་དེ།
སངས་རྒྱས་བྱང་སེམས་རྣམས་ཀྱིས་འགྲོ་བའི་དོན་དུ་གང་ལ་གང་འདུལ་་་་
ཕྲིན་ལས་སྣ་ཚོགས་མཛད་སྲིད་པའི་ཕྱིར་དང་། དེའི་དུས་སུ་གདོན་བོན་
ཡོད་པའང་ལུང་གིས་གྲུབ་པའི་ཕྱིར། འོན་ཀྱང་བསངས་དང་མདོས་ལ་
སོགས་པའི་ཆོ་ག་དེ་དག་གདོན་བོན་དང་བདུད་བོན་སོགས་ལས་མ་བྱུང་བ་་་
ནི། མཐའ་གཅིག་ཏུ་ཁས་ལེན་ནུས་ཏེ། བསང་ཞེས་པ་ཅི་ཞིག་བསང་དགོས་
པ་དང་། མདོས་ཞེས་པ་མདོས་ཆས་སྣ་ཚོགས་བསགས་པ་ལས་གྲུབ་དགོས་
པའི་རྒྱུ་མཚན་དེ་རང་གིས་གྲུབ་པའི་ཕྱིར་ཏེ། 《སྲིད་པ་སྤྱི་མདོས》
Cཤ9 བ5） ལས། “ ཤེ་ཐུན་གྱི་མཆོད་པ་ལ། བདུད་རྗེ་ནི་ཅི་དགྱེས་ཏེ། གཤེན་
རབ་ནི་མཐུ་ཆེ་བས། སྲོག་བདུད་དེ་ཆམ་ལ་ཕབ། གནག་ཕྱུགས་ཀྱི་གླུད་
ཀྱིས་བརྔན། བླ་སྲོག་གི་འདྲེས་བྱུང་ན། གུ་ལང་ལ་ནོངས་པ་མཐོལ།” ཞེས་
དང་། ཡང་ ཤ10ན2] “བཙན་རྗེ་ནི་ཅི་ལ་དགྱེས། བཟའ་བ་དེ་ཤ་ལ་
རྔམས། བཏུང་བ་དེ་ཁྲག་ལ་རྔམས། ལེན་པ་དེ་སྲོག་དབུགས་ལེན། མཐུན་
པ་དེ་བགེགས་དང་མཐུན། སྡོང་བ་དེ་བདུད་དང་སྡོང་། སྐྱོབས་པ་དེ་
བདུད་བོན་སྐྱོབས། འཚེ་བ་དེ་འགྲོ་ལ་འཚེ། གཤེན་རབ་ནི་བཀའ་བཙན་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 43 •
པས། ཇོ་དམར་ནི་ཀླད་ལ་གཟེར། ཁས་ལེན་ནི་གཤེན་ལ་ཞུས། སྲོག་ཐག་
ནི་གཤེན་ལ་ཕུལ། སྲོག་གླུད་ལ་ནམ་མཁས་བརྔན། དབུགས་གླུད་ལ་རླུང་
གིས་བརྔན། དྲོད་གླུད་ལ་མེ་ཡིས་བརྔན། ཁྲག་གླུད་ལ་ཆབ་ཀྱིས་བརྔན། ཤ་
གླུད་ལ་ཁམ་པས་བརྔན། མཐུན་རྫས་ནི་འདི་བཤམས་ན། ངན་འདྲེས་ཀྱི་
ནོངས་པ་མཐོལ།” ཞེས་སོགས་ཀྱིས་མདོས་ཀྱི་རྣམ་པ་དང་། དགོས་པ་
དང་། ཚུལ་སོགས་གསལ་པོར་བསྟན་པའི་ཕྱིར་རོ། །
འོ་ན་སློབ་དཔོན་ཆེན་པོ་པདྨ་སཾ་བྷ་བ་སོགས་ཀྱིས་མདོས་དང་་་་་
བསངས་སོགས་ཆོས་ཀྱི་ཆིངས་སུ་མཛད་པ་ལ་དགོས་པ་མེད་པར་ཐལ་ལོ་ཞེ་་་
ན། དགོས་མེད་དུ་མི་འགྱུར་ཏེ། ཆོ་གའི་རིམ་པ་དང་། ལྷ་དང་། བསྐྱེད་
རྫོགས་ཀྱི་རིམ་པ་སོགས་ཆོས་དང་བོན་ཐ་དད་པ། དཔེར་ན་སྲིད་མདོས་སུ་
གཤེན་རབ་ཞི་བ་དང་ཁྲོ་བོའི་རྣམ་པ་བཤད་ཚུལ་དེས་ཀྱང་བོན་གྱི་རང་་་་་་
ལུགས་དངོས་མ་ཇི་ལྟར་ཡིན་པ་མཚོན་ཐུབ་པའི་ཕྱིར་རོ།།
ཕྱི་རྒྱལ་གྱི་མཁས་པ་ཕལ་མོ་ཆེས་སྟབས་བདེ་པོའི་ཐོག་ནས་བོན་ནི་
ཤ་མའི་རིང་ལུགས་80སོ་ཞེས། སྟོན་པ་གཤེན་རབ་མི་བོས་བསྟན་པའི་
གཡུང་དྲུང་གི་བོན་དེ་ཤ་མའི་རིང་ལུགས་ཀྱི་ཁོངས་སུ་བཞག་སྲོལ་ཡོད་་་་་་
འདུག་པ་དེ་ལྟར་ན། ཐོག་མར་ཁྱེད་ཅག་གིས་བཤད་པའི་ཤ་མའི་རིང་
ལུགས་ཞེས་པ་དེའི་གདགས་གཞི་གང་ཡིན་གཏན་ལ་འབེབས་དགོས་ཏེ།
གདགས་གཞི་མེད་པ་ལ་གདགས་ཆོས་མི་སྲིད་པའི་ཕྱིར་རོ།།
ཤ་མའི་རིང་ལུགས་ཀྱི་གདགས་གཞི་ནི་ལྷ་འདྲེ་སོགས་ལ་དམར་་་་་
མཆོད་ཀྱི་ཆོ་ག་ལ་བརྟེན་ནས་སྐབས་ཀྱི་འདོད་དོན་བསྒྲུབ་པའོ་ཞེ་ན། འོ་
ན། ཆོས་ལུགས་སམ་གྲུབ་མཐའ་གཞན་དག་ཀྱང་ཤ་མའི་རིང་ལུགས་སུ་ཐལ་



• 44. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཏེ། དེ་དག་གིས་ཀྱང་སྣང་སྲིད་ཀྱི་ལྷ་འདྲེ་ཁས་ལེན་ཞིང་། དེ་དག་བརྔན་
པས་གནས་སྐབས་ཀྱི་ཕྲིན་ལས་རྣམ་པ་བཞི་སོགས་འགྲུབ་པར་བཤད་པའི་་་་་
ཕྱིར། རྟགས་གྲུབ་སྟེ། བོན་པོས་སྣང་སྲིད་ཀྱི་ལྷ་འདྲེ་སོགས་ཡས་རྟགས་སྣ་
ཚོགས་པས་བརྔན་པའི་ཆོ་ག་དེ་དག་ལ། ཡས་དང་། མདོས་སོགས་སུ་
གྲགས་པའི་ཕྱིར་རོ། །ཁྱེད་ཅག་གིས་ཡས་མདོས་སོགས་བོན་གྱི་ཐུན་མོང་མ་
ཡིན་པའི་ཆོ་ག་ཡིན་པར་ཁས་ལེན་ནམ། འདོད་ན་མི་འཐད་དེ། ཁྱེད་ཀྱི་
བོན་ནི་ཤ་མའི་རིང་ལུགས་སུ་ཁས་བླངས་པའི་ཕྱིར། གྲུབ་སྟེ། དམར་མཆོད་
བྱེད་པ་ལ་ཡས་གླུད་ཀྱི་དགོས་པ་མེད་དེ། ཡས་གླུད་ཅེས་པ་དེ་དམར་མཆོད་
ཀྱི་ཚབ་ཡིན་པའི་ཕྱིར། ཁས་མི་ལེན་པའང་མི་འཐད་དེ། བོད་དུ་དར་བའི་
བོན་གྱི་གདགས་གཞི་གཙོ་བོ་ནི་ཆོ་ག་དེ་དག་ཡིན་པ་མངོན་སུམ་དུ་གྲུབ་པའི་
ཕྱིར། །
དེ་དག་ནི་མི་ཕྱུགས་སོགས་གང་ཞིག་བསླུ་བར་བྱ་བ་དེའི་ཚབ་ཏུ་་་
བྱས་སོ་ཞེ་ན། འོ་ན། ཁྱེད་ལ་ངར་གླུད་ཙམ་ལས། མདོས་དང་། ཡས་
རྟགས་གཞན་དག་མི་སྲིད་པར་ཐལ་ཏེ། དེ་དག་བསླུ་བྱ་དེའི་གཟུགས་མ་
ཡིན་པའི་ཕྱིར། རྟགས་གྲུབ་སྟེ། བསླུ་བྱའི་ཆེད་དུ་ཡས་རྟགས་རྣམས་ཡས་སུ་
མ་བཤམས་པར་དངོས་སུ་གང་འབྱོར་འབྱོར་གྱིས་བསྒྲུབ་ཆོག་པར་ཐལ་ཏེ།
བོན་པོ་ཤ་མའི་རིང་ལུགས་ཡིན་བ་ཁྱོད་ཀྱིས་ཁས་བླངས་པའི་ཕྱིར། འདོད་
ན། འདོད་མི་ནུས་ཏེ། 《སྲིད་མདོས》（ཤ10ན2） ལས། “ བཙན་རྗེ་ནི་ཅི་ལ་
དགྱེས། ཟ་བ་ནི་ཤ་ལ་རྔམས། འཐུང་བ་ནི་ཁྲག་ལ་ཧབ། ལེན་པ་ནི་སྲོག་
དབུགས་ལེན། སྡོང་བ་ནི་བགེགས་དང་སྡོང་། འགྲོགས་པ་ནི་གཉན་དང་
འགྲོགས། མགོན་པ་ནི་བཙན་བོན་མགོན། འཚེ་བ་ནི་གསས་ལ་འཚེ།



-
-
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 45 •
གཤེན་རབ་ནི་མཐུ་བཙན་པས། ཛོ་དམར་ནི་ཀླད་ལ་གཟེར། སྲོག་ཐག་ནི་
གཤེན་ལ་བཅོལ། ཐ་ཚིག་གི་ཡས་རྟགས་སྲིད།” ཅེས་པ་སོགས་ཀྱི་ཡས་
རྟགས་ཇི་ལྟར་དར་བ་དང་། དེ་དག་གི་དགོས་པ་གང་ཡིན་སོགས་གསལ་
པོར་བསྟན་པའི་ཕྱིར།
ཡས་རྟགས་ཡོད་པའི་རྒྱུ་མཚན་གྱིས་དམར་མཆོད་མེད་པར་མ་་་་་
འགྲུབ་སྟེ། ཡས་རྟགས་ནི་དངོས་སུ་མ་འབྱོར་བའི་ཚབ་ཙམ་དུ་བྱས་སོ་ཞེ་
ན། འོ་ན་རྒྱུད་སྡེ་གོང་མ་རྣམས་སུ་དབང་ལྔའི་མཆོད་པ་སོགས་མང་དུ་
བཤད་པ་དེ་དག་ཀྱང་དངོས་ཀྱི་མཆོད་པ་བྱེད་དགོས་པར་ཐལ་ཏེ། མཚོན་
བྱེད་དུ་བཤམས་པའི་མཆོད་པ་དེ་ནི་དངོས་སུ་མ་འབྱོར་བ་ཙམ་དུ་ཁྱོད་ཀྱིས་
ཁས་བླངས་པའི་ཕྱིར། མི་འཐད་དེ། དེ་དག་ནི་དབང་པོ་གནས་སུ་དག་
པའི་མཚོན་བྱེད་ཙམ་ཡིན་པ་ལས། སེམས་ཅན་གྱི་མིག་བཏོན། རྣ་བ་བཅད་
ནས་ལྷ་ལ་མཆོད་པའི་དོན་མ་ཡིན་པའི་ཕྱིར། ཁྱོད་ཅག་ལྟར་ན། ཞི་བྱེད་དུ་
ལུས་སྦྱིན་ལས་འཕྲོས་ནས་དཀར་འབྱེད་དང་། དམར་འབྱེད། ཕྲ་འབྱེད་
ཅེས་པ་དེ་དག་ཀྱང་མི་འཐད་པར་ཐལ་ཏེ། དེ་དག་ཀྱང་རྣལ་འབྱོར་པའི་
དམིགས་པས་སྦྱིན་མཆོད་བྱེད་པ་ལས། དངོས་སུ་ལུས་པོ་དུམ་བུར་བགོས་ .
ནས་སྦྱིན་པའི་དོན་མ་ཡིན་པའི་ཕྱིར་རོ། །
ཞི་བྱེད་ཀྱི་ལུགས་དེ་ནི་ཤ་མའི་རིང་ལུགས་ཏེ། དམིགས་པ་དང་།
སྤྱོད་པ་སོགས་ཕྱོགས་ཀུན་ནས་འདྲ་བའི་ཕྱིར་རོ་ཞེ་ན། འོ་ན་རྒྱལ་སྲས་བྱང་
ཆུབ་སེམས་དཔའི་དམིགས་པ་དང་སྤྱོད་པ་ཀུན་ཀྱང་ཤ་མའི་རིང་ལུགས་སུ་་་
ཐལ་ཏེ། ལམ་ཕ་རོལ་དུ་ཕྱིན་པ་དྲུག་)གི་ནང་ནས་སྦྱིན་པའི་ཕར་ཕྱིན་དང་
པོར་བཤད་པའི་ཕྱིར། སྟོན་པ་བཅོམ་ལྡན་འདས་ཀྱང་ཤ་མའི་རིང་ལུགས་



• 46 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པར་ཐལ་ཏེ། སྦྱིན་སོགས་ཕར་ཕྱིན་རྫོགས་ཤིང་། བདུད་བཞི་ཉིལས་རྒྱལ་
ནས་མངོན་པར་རྫོགས་པ་སངས་རྒྱས་པའི་ཕྱིར། ཤ་མའི་རིང་ལུགས་ལ་དེའི་
ལྟ་གྲུབ་ཚད་ལྡན་ཡོད་དགོས་པར་ཐལ་ཏེ། ཞི་བྱེད་ལ་ཡོད་པའི་ཕྱིར་དང་། །
བོན་ལའང་གྲུབ་སྟེ་《སྲིད་པ་སྤྱི་མདོས》（ཤ6བ3）ལས།“ཡེ་སྲིད་ལ་ཅི་སྲིད་ན།
ཡེ་སྲིད་ལ་ཀློང་ཞིག་སྲིད། ཀློང་ཤེད་ན་ཨ་དཀར་ཤར། སྤྲུལ་པ་དེ་གཞའ་
ཚོན་སྤྲུལ།” ཞེས་དང་།ཡང་《ཤ2ན4]ལས།“གཤེན་རབ་ཐུགས་རྗེ་ཆེ། ཀློང་
ན་མཉམ་པར་བཞུགས།” ཞེས་དང་། （ཤ2ན5） ལས།“ཀློང་ན་བཞུགས་པའི་
ཚེ། གཤེན་ལྷ་འོད་དཀར་ཟེར།” ཞེས་དང་། （ཤ253） ལས། “འོད་ཀྱི་
སྒོང་བུ་ལ། ཤེལ་དག་ཨ་དཀར་ཤར།”ཞེས་དང་། （ཤ15ན3)ལས། “དབོན་
གསས་ནི་སད་དོ་ལ། ཤ་གཟུགས་ཀྱི་འདྲེན་ཆེ་བ། ®བླ་སྲོག་གིས་ཅི་བདོ་
སྟེ། ཡེ་སྲིད་ཀྱི་འདྲེན་པ་ནི། གཡུང་དྲུང་གི་ཀློང་ན་ཐོབ།” ཅེས་པ་སོགས་
ཀྱིས་བསྟན་པའི་ཕྱིར་དང་། བརྗོད་བྱ་དང་བརྗོད་བྱེད་གཉིས་ཆ་ནས་ཆོས་
ལས་ཐ་དད་ཅིང་། བོན་གྱི་སྙིང་དོན་དུ་མངོན་སུམ་ཚད་མས་གྲུབ་པའི་ཕྱིར་
མི་འཐད་དེ། ཁྱོད་རང་གིས་བཙན་བོན་གྱི་དམར་མཆོད་ཡོད་པ་
ཁས་བླངས་པས་སོ་ཞེ་ན། བཙན་བོན་དང་བདུད་བོན་སོགས་ཡོད་པ་དེ་ནི་
གཤེན་རབ་ཀྱི་བོན་ཡང་དག་ཡིན་པ་དང་། དེ་ལ་ལྟ་གྲུབ་སོགས་ཡོད་པའི་
སྒྲུབ་བྱེད་ཁྱད་དུ་འཕགས་པ་ཞིག་ཡིན་པ་ལས། གཤེན་རབ་ཀྱི་བོན་དེ་ཉིད་
ཤ་མའི་རིང་ལུགས་ཀྱི་སྒྲུབ་བྱེད་མིན་པ་མངོན་སུམ་གྱིས་གྲུབ་སྟེ། 《སྲིད་
མདོས》（ཤ2བ3） ལས། “བདུད་བོན་མཐུ་ཞན་ནས། བདུད་ལ་རྟེན་རེ་
བཅས། ཉེས་མེད་ཕང་ཐག་བཅད། ཚེ་སྲོག་ཁྲམས་ལ་བཏབ། གཤེན་རབ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 47 •
གཤེད་དུ་ཁྲོས།”ཞེས་དང་། ཡང་《ཤ8བ1)“བདུད་བོན་གྱི་དམར་ཐབ་ལ།
གཤེན་རབ་ནི་ཅི་དགྱེས་ཏེ།”ཞེས་སོགས་ཀྱིས་དངོས་སུ་གྲུབ་པའི་ཕྱིར་ཏེ།
དཔེར་ན། སངས་རྒྱས་པའི་སྔ་རྒོལ་དུ་གྲངས་ཅན་པ་སོགས་ཡོད་ཆོག་ནའང་
སངས་རྒྱས་པ་གྲགས་ཅན་པར་མི་འགྱུར་བ་བཞིན་ནོ། །དེ་ལྟར་མ་ཡིན་ན།
གཤེན་རབ་གཤེད་དུ་ཁྲོས་པ་དང་། གཤེན་རབ་དམར་ཐབས་ལ་མི་དགྱེས་
པ་སོགས་མི་འཐད་པར་ཐལ་ཏེ། གཤེན་རབ་ཤ་མའི་རིང་ལུགས་པ་ཡིན་
པའི་ཕྱིར། གཤེན་རབ་ཀྱིས་ཡས་རྟགས་སོགས་བཤམས་ནས་ལྷ་འདྲེ་སོགས་
ལ་བརྔན་བྱས་པ་དེའང་མི་འཐད་པར་ཐལ་ཏེ། བདུད་བོན་སོགས་དམར་
ཐབས་མཁན་ལ་ཡས་རྟགས་ཀྱི་དགོས་པ་མེད་ཅིང་། དེ་དག་ལ་མི་སྲིད་པའི་
ཕྱིར་རོ།།
གྲུབ་སྟེ། བདུད་བོན་དང་གདོན་བོན་རྣམས་ལའང་བོན་གྱི་ཐ་སྙད་
ཡོད་པས། བོན་ཞེས་ཀུན་ལ་ཁྱབ་པའི་དབང་གི་ཤ་མའི་རིང་ལུགས་སུ་
འདོད་དོ་ཞེ་ན། མི་འཐད་དེ། ཆོས་ཞེས་ཆོས་ལུགས་སྤྱིའི་མིང་དུ་འཇུག་
པའི་སྐབས་ཡོད་པ་དེ། སངས་རྒྱས་པའི་ཆོས་ཀྱིས་བློ་བསྒྱུར་བའི་སྐྱེ་བོ་
རྣམས་ཀྱི་བློ་ངོར་བཞག་པ་དང་། རི་ལི་གྱོན་)ཞེས་རི་ལི་གྱོན་སྤྱིའི་མིང་དུ་
འཇུག་པའི་སྐབས་ཡོད་པ། དེ་འཇིག་རྟེན་བཀོད་པོར་འདོད་པ་རྣམས་ཀྱི་བློ་
ངོར་བཞག་པ་ཙམ་ལས། དེ་དག་གི་དོན་འདྲ་བ་རྒྱུ་མཚན་དུ་བྱས་ནས་སྤྱི་
མིང་དུ་འཇོག་པ་མ་ཡིན་པའི་ཕྱིར་དང་། བོན་ཞེས་བོན་སྤྱིའི་མིང་དུ་འཇུག་
པའི་སྐབས་ཡོད་པ་དེ། བོན་གྱི་བློ་བསྒྱུར་བའི་སྐྱེ་བོ་དེ་སྙེད་ཀྱི་བློ་ངོར་བཞག་
པ་ཙམ་ལས་ཤ་མའི་རིང་ལུགས་སྒྲུབ་བྱེད་ཀྱི་མིང་མ་ཡིན་པའི་ཕྱིར། རྟགས་
གྲུབ་སྟེ། བདུད་བོན་དང་གདོན་བོན་སོགས་ལ་གཞི་ལམ་འབྲས་བུའི་རྣམ་



，།་་
• 48 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཞག་སོགས་གྲུབ་མཐའ་རང་རྐྱ་ཐུབ་པ་གང་ཡང་མེད་པའི་ཕྱིར། དཔེར་ན་
ཁྱེད་ཅག་གིས་བཤད་པའི་ཤ་མའི་རིང་ལུགས་བཞིན་ནོ།།
བོན་ལ་ཤ་མའི་རིང་ལུགས་དང་ཕྱོགས་འདྲ་བའི་ཆོ་ག་ཡོད་པས་སོ་
ཞེ་ན། འོ་ན་འཇིག་རྟེན་གྱི་ཆོས་ལུགས་ཀུན་ཀྱང་ཤ་མའི་རིང་ལུགས་ཡིན་
པར་ཐལ། ཕྱོགས་འདྲ་བ་ནི་ཀུན་ལའང་ཡོད་པའི་ཕྱིར། དེ་ལྟར་འདོད་ན།
ཁྱེད་རང་བསྐལ་པ་ཡ་ཐོག་གི་མིའི་རིང་ལུགས་པ་ཡིན་པར་ཐལ། ཁྱེད་རང་
མི་ཡུན་པ་གང་ཞིག རྐང་པ་གཉིས་སར་བཙུགས་ནས་འགྲོ་བ་སོགས་ཀུན་
སྤྱོད་ཕྱོགས་འདྲ་བ་མང་དུ་ཡོད་པའི་ཕྱིར། མི་འདོད་ན། འོ་ན་ཁྱེད་རང་
མགོ་བོ་སར་བཙུགས་ནས་འགྲོ་དགོས་པར་ཐལ། ཁྱེད་རང་བསྐལ་པ་ཡ་ཐོག་
གི་མིའི་རིང་ལུགས་པ་མ་ཡིན་པ་དང་། ཀུན་སྤྱོད་དེ་དག་བསྐལ་པ་ཡ་ཐོག་
གི་མི་ལ་གྲུབ་པའི་ཕྱིར་རོ། །
ཤ་མའི་རིང་ལུགས་ལ་ཤ་ཁྲག་གི་གཏམ་མང་དུ་ཡོད་པས་སོ་ཞེ་ན།
འོ་ན་ཧིན་དུའི་ཆོས་དང་། སངས་རྒྱས་པའི་སྔགས་གོང་མ་དག་ཀྱང་ཤ་མའི་
རིང་ལུགས་སུ་ཐལ་ཏེ། དེ་དག་ཏུའང་ཤ་ཁྲག་གི་གཏམ་ཡོད་པའི་ཕྱིར། ཡེ་
ཤུའི་ཆོས་ཀྱང་ཤ་མའི་རིང་ལུགས་སུ་ཐལ་ཏེ། ཡེ་ཤུ་མ་ཟི་ཀའི་སྐུ་ཤ་དང་སྐུ་
ཁྲག་ལ་དམིགས་ནས་བག་ལེབ་བཟའ་བ་དང་། ཆང་དམར་བཏུང་བའི་སྲོལ་
ཡོད་པའི་ཕྱིར་རོ།།
མི་འདྲ་སྟེ། དེ་དག་ནི་མཚོན་བྱེད་ཙམ་མོ་ཞེ་ན། དེའང་མི་འཐད་
དེ། བོན་པོའི་མཚོན་བྱེད་ཀྱིས་མཚོན་བྱེད་ཀྱི་གོ་མི་ཆོད་པ་དང་གཞན་དག་
གི་མཚོན་བྱེད་ཀྱིས་མཚོན་བྱེད་ཀྱི་གོ་ཆོད་པའི་སྒྲུབ་བྱེད་ནི་སུས་བཙལ་ཀྱང་་་་
རྙེད་དུ་མེད་པའི་ཕྱིར། བོན་དུ་ཡས་གླུད་ཀྱི་རིམ་པ་སོགས་ཇི་སྙེད་ཅིག་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 49 •
བཤད་པ་དེ་ཀུན་མཚོན་བྱེད་ཡིན་པ་བོན་རང་གི་ལུང་གིས་ཀྱང་གྲུབ་སྟེ།
《 སྲིད་མདོས》（ཤ10བ2] ལས། “ ཐ་ཚིག་གི་ཡས་རྟགས་སྲིད། སྲོག་གླུད་ལ་
ནམ་མཁས་བརྔན། དབུགས་གླུད་ལ་རླུང་གིས་བརྔན། དྲོད་གླུད་ལ་མར་
མེས་བརྔན། ཁྲག་གླུད་ལ་ཆབ་ཀྱིས་བརྔན། ཤ་གླུད་ལ་ཁམ་པས་བརྔན།”
ཞེས་གསལ་བར་བསྟན་པའི་ཕྱིར་རོ།།
འདི་ལྟར་རང་གཞན་གྱི་གྲུབ་མཐའི་ཁུངས་ཡང་དག་པར་མ་ཆོད་་་་
ཅིང་། ཧོབ་ཚོད་ཀྱི་སྒོ་ནས་གཞན་སྐྱོན་གང་ཐུབ་འཚོལ་ནས་བཀྱོན་པ་
གནང་བ། དཔེར་ན། ཕྱི་རྒྱལ་གྱི་མཁས་པ་ཁ་ཅིག་གིས། སངས་རྒྱས་པའི་
མདོ་རྒྱུད་བསྟན་བཅོས་རྣམས་རང་ཕྱོགས་སུ་བཟུང་ཞིང་བསྟོད་བསྔགས་་་་་་
ཚད་ལས་འདས་པ་ཞིག་བྱས། བོད་ཀྱི་བོན་པོ་ཚོས་ཤ་ལྔ་®དང་བདུད་རྩི་
ལྔ་） ཞེས་བཤད་སྲོལ་ཡོད་འདུག་ཅེས་བཀྱོན་པ་ཚ་ཐག་ཆོད་རྒྱག་པ་དེ་་་་་
འདྲའི་ལུགས་སུ་མ་སོང་བ་ཞིག་གནང་དགོས་པ་གལ་ཆེའོ།།
ཡང་ཁ་ཅིག བོན་གྱི་སྟོན་པ་གཤེན་རབ་ལ། གཤེན་ཞེས་པའི་
མཚན་ཡོད་པ་དེ། ཤ་མའི་རིང་ལུགས་ཀྱི་འབྱུང་ཁུངས་ཡིན་ནོ་ཞེ་ན། དེ་ལ་
མི་འཐད་པ་མེད་དེ། སྟོན་པ་གཤེན་རབ་ཀྱི་གདུང་བརྒྱུད་གཤེན་ལས་བྱུང་
ཞིང་། དེའི་གོང་དུ་གཤེན་གྱི་མི་བརྒྱུད་དང་། བོན་གྱི་ལོ་རྒྱུས་ཡོད་པའི་ཕྱིར་
རོ། །འོན་ཀྱང་སྟོན་པ་གཤེན་རབ་མི་བོས་བསྟན་པའི་བོན་དེ་དམར་མཆོད་
བྱེད་མཁན་གྱི་ཤ་མའི་རིང་ལུགས་ཀྱི་ཁུངས་ནི་མི་འཐད་དེ། ཕྱོགས་ཀུན་
ནས་མི་མཐུན་པའི་རྒྱུ་མཚན་གོང་དུ་བཤད་ཟིན་པའི་ཕྱིར་རོ། །
བོན་ཤ་མའི་རིང་ལུགས་ཡིན་ནའང་། དམར་མཆོད་བྱེད་དགོས་
པའི་ངེས་པ་མེད་དོ་ཞེ་ན། དེ་ནི་ལུགས་དང་མཐུན་པ་ཞིག་ཡིན་སྟབས་རྩོད་



• 50 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཞི་མ་གྲུབ་བོ། །བོན་དུ་བོན་གྱི་བཀའ་བསྟན་མང་དུ་ཡོད་པ་དེ་དག་ལ་
ཁུངས་གཙོ་བོར་མི་བྱེད་པ་ཅི་ཞེ་ན། བོན་གྱི་ལྟ་སྒོམ་སྤྱོད་གསུམ་གཏན་ལ་
འབེབས་པ་ལ་དགོས་ངེས་པ་ནི། བོན་གྱི་བཀའ་བསྟན་ཡིན་པ་བདེན་ཞིང་།
དེ་དག་ཏུ་བོན་གྱི་སྙིང་པོ་མང་དུ་ཡོད་པ་ལྟ་ཅི་སྨོས་ཀྱང་། ཞང་ཞུང་སྙན་
རྒྱུད་དང་། མེ་རི་དང༌། ཡས་མདོས་ཀྱི་དཔེ་རྒྱུན་ཉུང་ཤོས་མ་གཏོགས། །
བཀའ་བསྟན་དུ་གྲགས་པ་ཕལ་མོ་ཆེ་ནི་གཏེར་མ་ཤ་སྟག་ཡིན་པ་དང་། དེ་
དག་གི་བརྗོད་བྱ་སོགས་ཀྱང་བོད་ཀྱི་ཆོས་སུ་གང་གྲགས་པ་དེ་དག་ལ་རྩ་བར་
བཅོལ་བ་ལས། བོན་རང་གི་ལྟ་སྤྱོད་སོགས་མཐོང་དཀའ་བ་དེའི་ཕྱིར་སྒོ་
འབྱེད་པ་ལ་ལྡེ་མིག་དགོས་པ་ལྟར། ཁོ་བོ་ནི་མདོས་གཞུང་དང་། ཞང་ཞུང་
སྙན་རྒྱུད་སོགས་ཁུངས་ལྡན་གྱི་དཔེ་ཡི་རྗེས་སུ་འབྲང་བར་བྱའོ།།
ཁྱོད་ཀྱི་སྲིད་པ་སྤྱི་མདོས་ཁུངས་སུ་བྱས་ནའང་། དེ་ནི་བོན་གྱི་མདོ་
རྒྱུད་སོགས་རྩ་བའི་གཞུང་གང་ཡང་མ་ཡིན་པས་མི་འཐད་དོ་ཞེ་ན་མདོ་དང་
རྒྱུད་ཅེས་རྩ་བའི་གཞུང་དུ་བྱེད་པ་ནི་སངས་རྒྱས་པའི་ལུགས་ཡིན་པས། །
ལུགས་གཞན་ལའང་དེ་དང་འདྲ་བའི་ཁུངས་དགོས་པའི་ཁྱབ་པ་མེད་ཅིང་།
མདོས་ཆོག་ནི་རྣམ་ཀུན་དགོན་པའི་གཙུག་ལག་ཁང་ངམ། རྒྱལ་པོའི་བང་
མཛོད་དུ་གནས་པའི་དཔེ་ཆ་ཞིག་མིན་པ་བདེན་ངེས་ནའང་། དེ་ལ་
དམིགས་བསལ་དུ་ཡིད་བརྟན་ཐུབ་པའི་རྒྱུ་མཚན་ཞིག་ཀྱང་ཡོད་དེ། བོད་མི་
རྣམས་ཀྱིས་བར་མ་ཆད་པར་སྒྲུབ་སྲོལ་ཡོད་པའི་ཆོ་ག་སྟེ། ལས་ཀྱི་ནང་དུ་
བར་མ་ཆད་པར་ཞུགས་པའི་རྐྱེན་གྱིས། ལོ་རྒྱུས་ཀྱི་དཔེ་ལྟར་དཀོན་པོ་མིན་
པ། ཡུལ་ཕྱོགས་རེ་ལའང་དཔེ་གྲགས་མང་དུ་ཡོད་པ་དང་། བོན་དང་ཆོས་
ལ་སྔ་དར་དང་ཕྱི་དར་སོགས་ཆགས་འཇིག་མང་དུ་བྱུང་མྱོང་ནའང་།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 51 •
མདོས་ཆོག་ལ་སྔ་དར་དང་ཕྱི་དར་གྱི་ཆགས་འཇིག་བྱུང་བ་མེད་དེ། གྲོང་
གསེབ་ཀྱི་མི་མང་ལ་སྔ་དར་དང་ཕྱི་དར་མ་བྱུང་བའི་ཕྱིར། དཔེར་ན། བོད་
མི་རྣམས་མར་ཇ་འཐུང་བ་ལ་དགའ་པོ་ཡོད་ཅིང་། བོད་ཀྱི་ཡུལ་གྲུ་ཀུན་ཏུ་
དེའི་དར་སྲོལ་རྒྱུན་ཆགས་སུ་གནས་པ་ཙམ་ལས། མར་ཇ་ལ་བོན་ཆོས་ལྟ་
བུའི་སྔ་དར་དང་ཕྱི་དར་མེད་པ་བཞིན་ནོ།།
རྒྱུ་མཚན་གཞན་ཡང་ཡོད་དེ། བོན་གྱི་དཔེ་རྙིང་བྱམས་མའི་ལུང་
《ལེགས་བཤད་མཛོད》（ཤ161ང16） ལས། “རྒྱལ་པོ་གཉའ་ཁྲིའི་རིང་ལ་རྒྱུའི་
བོན་ཤེས་པ་ཅན་བཅུ་གཉིས་དར་ཏེ། མགོན་ཤེས་ལྷ་བོན། གཡང་ཤེས་ཕྱི་
བོན། འགྲོ་ཤེས་གླུད་གཏོང་། འདུར་ཤེས་སྲིད་གཤེན། གཙང་ཤེས་སེལ་
འདེབས། སྒྲོལ་ཤེས་ལྟ་བོན། ཕན་ཤེས་སྨན་དཔྱད། སྐོས་ཤེས་རྩིས་མཁན།
སྨྲ་ཤེས་གཏོ་དགུ ལྡིང་ཤེས་ཤ་བ། འཕུར་ཤེས་ཇུ་ཐིག འགྲོ་ཤེས་འཕྲུལ་
བོན། དེ་རྣམས་ལ་ཤེས་པ་བཅུ་ཅན་གཉིས་ཞེས་བྱའོ།” ཞེས་དང་། དེའི་
འགྲེལ་པ་ （ཤ161-22] ལས། “ལྷ་ཡར་གསོལ་བས་མགོན་བྱེད་པ། གཡང་
ཚུར་བླངས་པས་ནོར་ཕྱུགས་འཕེལ་བ། གླུད་ཕར་གཏོང་བས་འདྲེ་ཚིམས་
པ། ཤི་བ་འདུར་བས་བདེ་བ་ཐོབ་པ། གཙང་དམེ་ཕྱེ་བས་ལྷ་སྲུང་བསྐང་
བ། དགྲ་བགེགས་བསྒྲལ་བས་འཚེ་བ་མེད་པ། ནད་གསོ་བས་ཚེའི་བར་ཆད་
མེད་པ། རྩིས་འདེབས་པས་སྔ་ཕྱིའི་ལྟས་བཟུང་བ། ཁམ་སའི་གླུད་བསྔོས་
པས་འདྲེ་ལ་ཤགས་འདེབས་ཤེས་པ། བག་ཕྱེའི་ཤ་བ་བཏང་བས་བཙན་གྱི་
ཡུལ་དུ་འཕུར་ཤེས་པ། མོ་ལྷ་འདར་བས་ལེགས་ཉེས་མགོན་ཤེས་གསལ་བ།
རྩིས་ཤིང་བན་བུན་བསྔོས་པས་ལྷ་འདྲེའི་ཡུལ་དུ་རང་འགྲོས་བྱེད་ཅིང་ལྷ་་་་
འདྲེའི་གནོད་པ་ཞི་བ།” ཞེས་པ་ལྟར། མདོས་ལ་སོགས་པ་དེ་དག་ལ་སངས་



• 52 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྒྱས་པ་ལྟར་མདོ་དང་རྒྱུད་ལ་སོགས་པའི་ཐ་སྙད་མེད་ཅིང་། བརྗོད་བྱ་དང་
རྗོད་བྱེད་ཀྱི་སྒོ་ནས་རྣམ་པ་ཐ་དད་དུ་མཐོང་ཐུབ་ནའང་། བོན་གྱི་སྙིང་པོ་
གང་ཡིན་པ་ནི་དེ་དག་གི་སྒོ་ནས་སྟོན་པའི་ཕྱིར་རོ།།
འོ་ན་ཤེས་པ་ཅན་བཅུ་གཉིས་ཀྱི་ཁོངས་སུ་གཏོགས་པའི་མདོས་ལ་་
སོགས་པ་ཇི་སྙེད་ཅིག་ཡོད་པ་དེ་ཀུན་བོན་གྱི་དོན་སྟོན་བྱེད་ཡིན་ནམ་ཞེ་ན།
ཁྱབ་པ་མེད་དེ། དེ་དག་གི་ཁོངས་སུ་གཏོགས་པ་ལྷ་བསངས། མདོས་ཆོག
ཡཾས་གླུད། གཡང་ཆོག གཤེད་འདུར། བླ་བསླུ། སྲི་བཟློག སྨན་དཔྱད། །
རྩིས་དང་། མོ་ལ་སོགས་པ་ཐམས་ཅད་བན་བོན་གཉིས་ཀའི་ཐུན་མོང་དུ་
གྱུར་ཏེ། བོད་ཀྱི་གྲུབ་མཐའ་ཁག་ཚང་མའི་ནང་དུ་རྩོད་མེད་དུ་ཡོད་པའི་
ཕྱིར་རོ།།
དེ་དག་ནི་སངས་རྒྱས་པ་རང་གི་ལུགས་སོ་ཞེ་ན། འོ་ན། སྟོན་པ་
བཅོམ་ལྡན་འདས་སྐུ་བལྟམས་པའི་ཉིན་པར་ཀུན་དགའ་བོ་ལ་སོགས་པའི་་་་
དགེ་འདུན་རྣམས་འདུས་ནས་ལྷ་བསངས་བཏང་བ་དང་། ཁྱིམ་བདག་
མགོན་མེད་ཟས་བྱིན་གྱི་སྐུ་རིམ་དུ་སངས་རྒྱས་འཁོར་བཅས་ཀྱིས་མདོས་་་་་
བཅས་པ་དང་། ཡང་ན་གཡང་སྒྲུབ་གནང་བའམ། བླ་བསླུ་མཛད་པ་སོགས་
ཀྱི་ལོ་རྒྱུས་དང་། དེ་དག་གི་དཔེ་ཡོད་དགོས་པར་ཐལ་ཏེ། སངས་རྒྱས་པ་
རང་གི་ལུགས་ཡིན་པའི་ཕྱིར། འདོད་ན། དེ་དག་གི་མདོ་རྒྱུད་བཀའ་འགྱུར་
སོགས་སུ་ཡོད་དགོས་པར་ཐལ་ཏེ། རྒྱལ་བའི་བཀའ་ཡིན་པའི་ཕྱིར། བོད་ཀྱི་
སངས་རྒྱས་པ་ཙམ་དུ་མ་ཟད། ཡུལ་གྲུ་གཞན་དག་ཏུ་ཡོད་པའི་སངས་རྒྱས་
པ་རྣམས་ལངའ་གྲགས་དགོས་པར་ཐལ་ཏེ། སངས་རྒྱས་ཀྱི་བཀའ་ཡིན་ལ་
གསང་བ་ཟབ་མོའི་གནད་ཅི་ཡང་མ་ཡིན་ཞིང་། རྒྱ་གར་ནས་བྱུང་བ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 53 •
མཚུངས་པའི་ཕྱིར་རོ།།
མི་འཐད་དེ། བརྒྱ་བཞིའི་ཆོ་ག་སོགས་ཁུངས་ལྡན་ཡོད་པའི་ཕྱིར་
ཞེ་ན། ཡས་ཀྱི་རྣམ་པ་ཙམ་གསུངས་པ་ལ་འགལ་བ་མེད་དེ། སངས་རྒྱས་
ཐམས་ཅད་མཁྱེན་པ་ཡིན་པའི་ཕྱིར། དངོས་སུ་བསྟན་པ་ནི་མེད་དེ། བརྒྱ་
བཞིའི་མདོས་ཆོག་གི་མདོའམ་རྒྱུད་སྡེ་གང་ཞིག་ཀྱང་མེད་པའི་ཕྱིར་རོ། །
གྲུབ་སྟེ། མ་མོའི་མདོས་སོགས་ཚད་ལྡན་གྱི་གཞུང་མང་དུ་ཡོད་དོ་ཞེ་ན།
མདོས་གཞུང་ཚད་ལྡན་ཡོད་པར་ངེས་ནའང་། དེ་དག་གི་བྱུང་ཁུངས་བོན་
ཡིན་པ་དང་། དགོས་པ་བོད་ཀྱི་མངའ་འབངས་བོན་གྱི་ལུགས་ལ་གོམས་
འདྲིས་ཆེ་བ་རྣམས་ཀྱི་ཆེད་དུ་སློབ་དཔོན་པདྨ་སཾ་བྷ་བ་སོགས་ཀྱིས་ཆོས་ཀྱི་་་་
ཆིངས་སུ་བཅིངས་ནས་མཛད་པ་གཞུང་སོ་སོར་དཔྱད་པས་གྲུབ་སྟེ། དཔེར་
ན། སྟག་ཤམ་པའི་གཏེར་བྱོན་《སྲིད་པ་མཁའ་འགྲོའི་གླིང་བཞི་སྤྱི་
མདོས》 8 （560ཤ6ན1） ལས། “ཡེ་ཤེས་ལྔ་ལྡན་ནམ་མཁའ་འདི། །མཁའ་
མགྲོའི་ཞལ་དུ་གཉིས་སུ་མེད། །རིན་ཆེན་ལྔ་ལྡན་རྒྱང་བུ་འདི། །མཁའ་
འགྲོའི་གསུང་དང་གཉིས་སུ་མེད། །གཉིས་མེད་དོན་རྟོགས་ཕྱག་རྒྱ་ཆེ།”ཞེས་
དང་། ཡང་[560ཤ6ན2） “མདའ་ནི་མཁའ་འགྲོའི་སྐུ་ཡི་རྟེན། །སྐྱེས་པ་ཕོ་
ཡི་གླུད་དུ་འབུལ། །འཕང་ནི་མཁའ་འགྲོ་མཐུན་པའི་རྫས། །ཟ་མ་མོ་ཡི་གླུད་
དུ་འབུལ། །ཐབས་མཆོག་སྟག་པའི་ཕོ་ཐང་འདི། །སྐྱེས་པ་ཕོ་ཡི་གླུད་དུ་
འབུལ། །ཤེས་རབ་གླང་མའི་མོ་ཐང་འདི། །ཟ་མ་མོ་ཡི་གླུད་དུ་འབུལ།” ཞེས་
སོགས་ཀྱི་བརྗོད་བྱ་དང་རྗོད་བྱེད་ལ་ལེགས་པར་བརྟགས་ན་མཁྱེན་ཐུབ་པའི་
ཕྱིར་རོ།།
ཤེས་པ་ཅན་བཅུ་གཉིས་ཀྱི་ཁོངས་སུ། ཕན་ཤེས་སྨན་དཔྱད་ཅེས་



• 54. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།་
བཤད་པ་ནི་མི་འཐད་དེ། སྨན་གྱི་རྒྱུད་བཞི་ཉིསོགས་རྒྱ་དཀར་ནས་བྱུང་
བའི་དཔེ་ཁུངས་དག་ཡོད་པའི་ཕྱིར་རོ་ཞེ་ན། རང་རེའི་སྨན་གྱི་རྩ་བ་ནི་རྒྱུད་
བཞི་ཡིན་པ་བདེན་ནའང་། རྒྱུད་བཞི་ནི་གྲ་པ་མངོན་ཤེས་ཅན་གྱིས་བསམ་
ཡས་དབུ་རྩེའི་བར་ཁང་ཀ་བ་བུམ་པ་ཅན་ནས་སངས་རྒྱས་ཀྱི་འདས་ལོ་་་་་
༡༦༦༣པར་སྤྱན་དྲངས་པའི་གཏེར་ཆོས་ཤིག་ཡིན་པ་དང་། དེའང་ལོ་ཆེན་
བེ་རོ་ཙ་ནས་རྒྱ་བོད་ཀྱི་སྨན་གཞུང་སྡེབ་སྦྱོར་གནང་བ་ཞིག་ཡིན་པ་རྒྱུད་ཆུང་
བདུད་རྩིའི་སྙིང་པོ་ཞ0ལས་གསལ། །
རྩའི་སྟོང་ཐུན་（ཤ182ང4） ལས། “སྙིང་གི་དཀྱིལ་ན་རྩའི་རྒྱལ་པོ་་་
ཤེལ་གྱི་གཉུག་མ་ཞེས་ཀྱང་བྱ། ཡང་རྗེ་དཀར་པོ་ཞེས་ཀྱང་བྱ་སྟེ། སྲོག་གི་
རྟེན་དུ་གྱུར་པ། ཁ་དོག་དཀར་ལ་འཚེར་བ། རིང་ཐུང་མཚོན་གང་བ། རྟ་
རྔ་བཅུ་ཚལ་དུ་གཤགས་པ་ཙམ་ཞིག་གནས་ཏེ” ཞེས་པ་དེ་ནི་《སྲིད་་་་་
མདོས》（ཤ2བ1]ལས།“བླ་སྲོག་སྲིད་པའི་རྟེན། ཡང་རྗེ་དཀར་པོ་ཟེར།”ཞེས་
པ་དང་ཚིག་དོན་གཉིས་ཀ་གཅིག་ཏུ་སྣང་བའི་ཕྱིར། དེར་མ་ཟད། སྟོན་པ་
གཤེན་རབ་མི་བོ་ཆེའི་སྲས་དཔྱད་བུ་ཁྲི་ཤེས་ཀྱིས་སྨན་དཔྱད་ཀྱི་བསྟན་པའི་་་
རྐང་བཟུང་བའི་ལོ་རྒྱུས་བོན་གྱི་དཔེ་རྙིང་གཟེར་མིག་སོགས་ལས་གསལ་བར་
བཤད་པ་དང་། རྒྱུད་བཞིའི་ལོ་རྒྱུས་ཀྱང་སྨན་གྱི་སྐོར་རྣམས། རྒྱ་ནག་པོའི་
ལུགས་དང་། རྒྱ་དཀར་པོའི་ལུགས་དང་། སྟོད་ཕྱོགས་བོད་ཀྱི་ལུགས་གསུམ་
གཅིག་ཏུ་དྲིལ་བ་ལས་བྱུང་བའི་ཚུལ་བཤད་པ་དང་། གཡུ་ཐོག་པའི་ལོ་རྒྱུས་
ལས་ཀྱང་གུ་གེ་སེང་མདོ་འོད་ཆེན་གྱིས་ནག་པོའི་རྒྱུད་གསུམ་བསྒྱུར་་་་་
སོགས་ཀྱི་ལོ་རྒྱུས་དཔྱད་གཞི་མང་དུ་ཡོད་པའི་ཕྱིར་རོ། །ལོ་ཆེན་བཻ་རོ་ཙ་
ནས་རྒྱ་གར་དང་རྒྱ་ནག་ལས་བླངས་པའི་སྨན་དཔྱད་ཡོད་པ་ལྟ་ཅི་སྨོས་་་་་
|



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 55 •
ཀྱང་། རྒྱུ་མཚན་དེ་ཁོ་ནས་བོན་ལ་སྨན་དཔྱད་ཀྱི་ཁུངས་མེད་པར་མི་འགྲུབ་
ཏེ། ཡང་རྗེ་དཀར་པོའི་བཤད་པ་དེ་སྨན་གཞུང་གི་སྲོག་ཤིང་ལྟར་གནས་པ་
གང་ཞིག་རྒྱ་དཀར་ནག་གང་གི་སྨན་གཞུང་དུའང་མེད་པའི་ཕྱིར་དང་། །
མཁས་པ་འགའ་ཞིག་གིས་སྨན་གཞུང་ནས་མཛུབ་གུང་སྲིན་གསུམ་གྱི་མིང་དུ་
ཚོན་ཀན་ཆག་གསུམ་ཞེས་འབོད་པ་དེ་དག་རྒྱ་ནག་གི་སྐད་ཡིན་ཚུལ་གྱི་་་་
ཁྱོགས་བཤད་བྱས་པ་དེ་དག་ཀྱང་། དོན་དུ། ཚོན། ཀན་པ། ཆག་ཏེ་
མཛུབ་གུང་སྲིན་གསུམ་གྱི་སོར་རྩེའི་མདུན་ཞལ་གསུམ་གྱི་མིང་སྟེ་བོད་རང་་་་
གི་བརྡ་རྙིང་ཡིན་པས་མཚོན། སྨན་གཞུང་ནས་དུས་ཕྱིས་ཆོས་སུའང་མ་
གྲགས་པའི་ཞང་བོད་ཀྱི་བརྡ་རྙིང་མང་ཞིག་རྙེད་དུ་ཡོད་པ་དེས་ཀྱང་བོན་ལ་
སྨན་གྱི་ཁུངས་ཡོད་པར་གྲུབ་པའི་ཕྱིར་དང་།《རྒྱལ་རབས་གསལ་བའི་མེ་་་་་
ལོང》(ཤ81ང10）ལས།“སྨན་པ་བོས་ནས་མིག་ཕྱེས་པས། སྐྱི་ཤོད་ལྟག་གི་རི་
ལ་གཉན་འགྲོ་བར་གཟིགས་པས་ན། མཚན་ཡང་སྟག་རི་གཉན་གཟིགས་
ཞེས་གྲགས་སོ།” ཞེས་རྒྱལ་བོ་སྟག་རི་གཉན་གཟིགས་ཀྱི་དུས་སུ་དམུས་ལོང་་
གི་མིག་འབྱེད་ཐུབ་པའི་སྨན་པ་འབོད་དུ་ཡོད་པར་བཤད་པ་དེས་ཀྱང་སྨན་་་་
དཔྱད་དང་སྨན་སོགས་ཡོད་པར་གྲུབ་་པ་དང༌། ཏུན་ཧོང་གི་ཡིག་རྙིང་།
(PELLIOT TIBETAINECTo 127, ང183） ལས། “དཔྱད་
ཡིག་འདི་ནི་ཕྱག་སྦལ་ན་ཡང་མྱེད་དེ།དཔྱད་ཡིག་ཐམས་ཅད་ལས་ཀྱང་་་་་
བདུས་པའི་སྟེང་དུ་ཞང་ཞུང་གྱི་དཔྱད་ཕུགས་པ་དང་། སྦྱར་ཏེ་བགྱིས་པ་
ལགས་སོ།” ཞེས་གསལ་བར་བསྟན་པས་ཀྱང་གནའ་དུས་ནས་ཡོད་པ་དང་།
བོད་ཀྱི་ཤེས་རིག་གི་ཁུངས་ཞང་ཞུང་ཡིན་པ་གསལ་བར་བསྟན་པས་ཀྱང་་་་་
ཤེས་ཐུབ་པའི་ཕྱིར་རོ།།



• 56 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བོན་ལ་རྩིས་ཀྱི་ཁུངས་མེད་དེ། སྐར་རྩིས་ནི་དུས་འཁོར་ལས་བྱུང་
ཞིང་། ནག་རྩིས་ནི་རྒྱ་ནག་ནས་བྱུང་ངོ་ཞེ་ན། མི་འཐད་དེ། དུས་འཁོར་མ་
དར་བའི་སྔོན་རོལ་དུ་རྒྱ་གར་དང་། ཨི་ཇིབ་སོགས་ཀྱི་ཡུལ་ཁམས་མང་པོར་
སྐར་རྩིས་ཀྱི་དར་སྲོལ་བྱུང་ཡོད་པའི་ཕྱིར་དང་། རྒྱལ་རབས་གསལ་བའི་མེ་
ལོང་དུ། བོན་པོ་རྣམས་ཀྱིས་གནམ་གྱི་རྒྱུ་སྐར་བལྟ། ཞེས་པ་དེའང་སྐར་
རྩིས་ཀྱི་ཁུངས་ཡོད་ནས་གནམ་ལ་རྒྱུ་སྐར་བལྟས་པའི་དོན་ཡིན་པ་ལས།
བོན་པོས་གནམ་དུ་རྒྱུ་སྐར་འཆར་བ་ལ་མིག་གཅེར་ནས་བལྟས་པ་ཙམ་གྱི་་་་་
དོན་མ་ཡིན་པའི་ཕྱིར། གྲུབ་སྟེ། བོད་ལ་དུས་འཁོར་ནི་སངས་རྒྱས་ཀྱི་
འདས་ལོ་༡༥༧ ༡པར་བྱུང་བའི་ཕྱིར་རོ། །བོན་པོས་གནམ་ལ་རྒྱུ་སྐར་བལྟ་
བ་དེ་ནག་རྩིས་ཡིན་པ་ནི་མི་འཐད་དེ། ནག་རྩིས་ཁམས་དང་དབང་ཐང་།
སྨེ་བ་དང་སྤར་ཁ་སོགས་ཀྱི་སྐོར་མགོ་བརྩི་བའི་ལུགས་དེ་ཡིན་པ་ལས་རྒྱུ་སྐར་
ལ་བལྟ་བའི་ལུགས་དེ་མ་ཡིན་པའི་ཕྱིར་དང་། སྔོན་བོད་དུ་བན་བོན་རྩོད་པ་
བྱེད་པའི་དུས་དེར་བོན་པོའི་ཕྱོགས་སུ་རྩིས་པ་ཆེན་པོ་ཁྱུང་པོ་དུམ་གཙུག་་་་
ཅེས་བྱ་བ་ཞིག་ཡོད་པར་བཤད་པ་དེ་དག་གིས་རྩིས་ཀྱི་ཁུངས་ཡོད་པར་གྲུབ་
པའི་ཕྱིར་རོ།།
མི་འཐད་དེ། ནག་རྩིས་ནི་རྒྱ་ནག་ནས་བྱུང་བ་བོན་པོ་རང་གིས་
ཀྱང་ཁས་བླངས་ཏེ། ཀོང་ཙེ་གཤེན་རབ་ཀྱི་སྤྲུལ་པར་བཤད་པའི་ཕྱིར་རོ་
ཞེ་ན། དུས་ཕྱིས་ཀྱི་བོན་པོ་དག་ཆོས་པའི་རྗེས་སུ་བཟློས་ཏེ། རྩིས་ཀྱི་ཁུངས་
རྒྱ་ནག་བཙན་པར་བསམ་ནས་ཀོང་ཙེ་དེ་གཤེན་རབ་ཀྱི་སྤྲུལ་སྐུར་ངོས་་་་་
འཛིན་གནང་འདུག་ནའང་། ཀོང་ཙེ་གཤེན་རབ་ཀྱི་སྤྲུལ་སྐུ་ཡིན་པའི་བཤད་
པ་ཡང་དག་ཡིན་ན། སྟོན་པ་བཅོམ་ལྡན་འདས་ཀྱང་གཤེན་རབ་ཀྱི་སྤྲུལ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 57 •
སྐུར་བཤད་པ་དེ་ཡང་རྣམ་དག་ཡིན་དགོས་པར་ཐལ་ཏེ། རྒྱུ་མཚན་མཚུངས་
པའི་ཕྱིར། འདོད་མི་ནུས་ཏེ། སངས་རྒྱས་ཀྱི་བསྟན་པ་མངོན་སུམ་དུ་གྲུབ་
པའི་ཕྱིར་རོ། །
བོན་ལ་རྩིས་ཀྱི་ཁུངས་ཡོད་ན། ཕྱིས་ཀྱི་བོན་པོ་དག་གིས་རྒྱ་ནག་ལ་
རྩིས་ཀྱི་ཁུངས་སུ་བཅོལ་བ་འགལ་ལོ་ཞེ་ན། མི་འགལ་ཏེ། བོན་ལ་རྩིས་ཀྱི་
ཁུངས་ཡོད་ཅེས་པ་དེ། རྒྱ་དཀར་ནག་ཏུ་རྩིས་ཀྱི་དར་སྲོལ་ཇི་ཡོད་པ་དེ་ཀུན་
བོན་དུ་ཡོད་པའི་སྒྲུབ་བྱེད་མ་ཡིན་པའི་ཕྱིར། གལ་ཏེ་དེ་ལྟར་ཡིན་དགོས་
ན། འོ་ན་རྒྱ་ནག་ལ་རྩིས་ཀྱི་ཁུངས་མེད་པར་ཐལ་ཏེ། རྒྱ་གར་དུ་དར་བའི་
རྩིས་ཀྱི་བྱེ་བྲག་མང་པོ་རྒྱ་ནག་གི་རྩིས་སུ་མེད་པའི་ཕྱིར་དང་། རྒྱ་གར་ཡང་
དེར་ཐལ། དེའི་ཕྱིར་རོ། །སྤྱིར་སྟངས་མེད་ཅེས་པ་དང་། ད་ལྟའི་མངོན་
སུམ་ལྟ་བུ་མེད་ཅེས་པ་ཁྱད་པར་ཤིན་ཏུ་ཆེ། ད་ལྟའི་མངོན་སུམ་ལྟ་བུ་མེད་
པས་མེད་པར་འགྲུབ་ན། འོ་ན། སངས་རྒྱས་ཀྱི་བསྟན་པ་མེད་པར་ཐལ་ཏེ།
ད་ལྟའི་མངོན་སུམ་ལྟ་བུ་ཉན་ཐོས་ཀྱི་སྡེ་པ་བཅོ་བརྒྱད་དང་། རྒྱ་གར་དུ་
བྱུང་བའི་གྲུབ་མཐའ་ཆེན་པོ་བཞི་དང་། བོད་དུ་དར་བའི་ས་དགེ་བཀའ་
རྙིང་སོགས་ཀྱི་བྱེ་བྲག་སྔོན་ཐོག་ན་མེད་པའི་ཕྱིར། ཡེ་ཤུས་པའི་ཆོས་ལའང་
ཁུངས་མེད་པར་ཐལ་ཏེ། ད་ལྟའི་མངོན་སུམ་དུ་སྣང་བའི་ཀ་ཐོ་ལིག་སོགས་
ཀྱི་བྱེ་བྲག་ཡ་ཐོག་ན་མེད་པའི་ཕྱིར། དེས་ན་བོན་ལ་སྨན་རྩིས་སོགས་ཀྱི་
ཁུངས་ཡོད་པ་ནི་ལུང་དང་རིགས་པ་ལོ་རྒྱུས་སོགས་ཤེས་བྱེད་ཀྱི་གཏན་་་་་
ཚིགས་མང་པོ་ཞིག་གིས་གྲུབ་ཅིང་། དེ་གྲུབ་པས་བོད་ཀྱི་མི་སྡེ་ནི་ཕྱི་རྒྱལ་གྱི་
ཤེས་རིག་ཁོ་ན་ལ་བརྟེན་པའི་ཕྱིས་བྱུང་གི་གསོས་ཕྲུག་ལྟ་བུ་ཞིག་མིན་པར་་་་་
ཤེས་སོ།།



• 58 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཤེན་རབ་མི་བོ་ཞང་ཞུང་ཡུལ་དུ་བྱོན། །གཤེན་གྱི་བསྟན་པ་
སྟག་ཟིག་ཡུལ་དུའང་ཁྱབ། །གཤེན་གྱི་རིག་གཞུང་བོད་ཀྱི་ནོར་བུ་ཕྱུག །
གཤེན་མིན་གཤེན་དུ་བཅོས་ལ་དགོས་པ་ཅི། །སྤྱིར་ཡུལ་ཆེན་བཅོ་བརྒྱད་
ཀྱི་མི་རིགས་དང་། ཁྱད་པར་བོད་ཀྱི་མི་བརྒྱུད་ཇི་ལྟར་གྲོལ་ཚུལ་ནི། “སྒོ་
ངའི་འཕྲུམ་གྱིས་བཅོ་བརྒྱད་ཆགས། ་ །སྒོ་ང་བཅོ་བརྒྱད་འབྲིང་པོ་དེ། །
དུང་སྒོང་གཅིག་ཏུ་ཡར་ནས་བྱུང་། །” ཞེས་པས་བསྟན་ཏེ། དེ་ཡང་སྒོ་ .
ངའི་འཕྲུམ་དང་འདྲ་བའི་འབྱུང་བའི་སྙིང་པོ་ལས་སྒོ་ང་མི་འདྲ་བ་བཅོ་་་་
བརྒྱད་དུ་སྲིད་དེ། སྒོ་ང་དེ་དག་ལས་མི་རིགས་མི་འདྲ་བ་བཅོ་བརྒྱད་དུ་གྲོལ་
བ་དང་། སྒོ་ང་དེ་དག་གི་ནང་ནས་དུང་སྒོང་གཅིག་ལས་དམིགས་བསལ་
བོད་ཀྱི་མི་བརྒྱུད་གྲོལ་བའི་དོན་ནོ། །དེ་ཡང་སྒོ་ངའི་འཕྲུམ་ནི་སྒོ་ངའི་སྙིང་
་པོ་སྟེ་སྲོག་གི་རྟེན་ཡིན་པ་ལྟར་འབྱུང་བའི་སྙིང་པོ་འཕྲུམ་ལྟ་བུ་དེ་ནི་མིའི་་་་་
འགྲོ་བའི་ལྷན་ཅིག་བྱེད་རྐྱེན་དུ་བཤད་ཅིང་། རྒྱུ་མཚན་དེ་ལ་བརྟེན་ནས་
མིའི་འགྲོ་བ་ནི་སེམས་ཅན་གཞན་ལས་ཁྱད་པར་དུ་བྱས་སོ།
འོ་ན་འཇིག་རྟེན་གྱི་མི་རིགས་ཐམས་ཅད་བཅོ་བརྒྱད་དུ་གྲངས་་་་་
ངེས་པར་ཐལ་ཏེ། སྒོ་ང་བཅོ་བརྒྱད་དུ་བཤད་པའི་ཕྱིར་རོ་ཞེ་ན། སྐྱོན་མེད་
དེ། དེ་ནི་སྐབས་འདིའི་བཤད་བྱའི་དབང་དུ་བྱས་ཏེ་གྲངས་དེ་སྐད་དུ་
བཤད་པ་ཙམ་ལས། སྒོ་ང་བཅོ་བརྒྱད་དུ་གྲངས་ངེས་པའི་གཏན་ཚིགས་སུ་
མ་ངེས་པ་ནི་བོན་གྱི་ཡས་མདོས་ཀྱི་ཆོ་ག་རྣམས་ནས། ལྷ་དང་། ཀླུ་དང་།
བཙན་ལ་སོགས་པ་སྒོ་ངའི་རིགས་མི་འདྲ་བ་ལས་གྲོལ་ཚུལ་ཤིན་ཏུ་མང་བའི་
ཕྱིར་རོ། །མི་འཐད་དེ། བོད་མིའི་བྱུང་ཁུངས་ནི་སྤྲེའུ་བྱང་ཆུབ་སེམས་
དཔའ་དང་། བྲག་སྲིན་མོ་བཅས་ཡིན་ནོ་ཞེ་ན། ཧ་ཅང་ཐལ་ཏེ། འཇིག་



-----
，
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 59 •
རྟེན་གྱི་རྒྱལ་ཁམས་སྤྱི་དང་། བྱེ་བྲག་ཏུ་རྒྱ་དཀར་ནག་སོགས་བོད་དང་ཁད་
ཉེར་གནས་པའི་རྒྱལ་ཁམས་ཀུན་ཏུ་མིའི་འགྲོ་བ་ཡོད་པ་ཙམ་དུ་མ་ཟད་ལོ་་་་
རྒྱུས་ཀྱི་དབུ་ཚུགས་ནས་ལོ་གྲངས་སྟོང་ཕྲག་ཁ་ཤས་བརྒལ་བ་དང་། ཡུལ་
ཁམས་དེ་དག་ཏུ་ཤེས་རིག་དར་རྒྱས་དེ་ཙམ་དུ་ཡོད་པའི་དུས་དེར། བོད་མི་
རྣམས་ད་དུང་སྤྲེའུ་དང་བྲག་སྲིན་ལས་མི་རུ་གཞི་ནས་འགྱུར་བའི་གནས་་་་་
ཚུལ་འདི་དག་ལུང་རིག་གང་དང་ཡང་མི་མཐུན་ཏེ། ཡུལ་གྲུ་གཞན་དག་གི་
ལོ་རྒྱུས་གང་དུའང་དེ་སྐབས་བོད་ཀྱི་སྤྲེའུ་མིར་གྱུར་པའི་གནས་ཚུལ་མ་་་་་
བཤད་པའི་ཕྱིར་རོ། །བོད་མི་ཚོས། བོད་ཀྱི་སངས་རྒྱས་པའི་ཆེ་བ་འདོན་པ་
དང་། བོད་ཀྱི་ཆོས་རྒྱལ་རྣམས་བཀའ་དྲིན་ཆེ་བའི་མངོན་རྟགས་སུ་བཤད་
ཡམ་དེ་ལྟར་སྤེལ་བ་འདྲ་ནའང་། དོན་དུ་ནི་བོད་མི་རང་གིས་དཔྱད་ན་ཞེ་
ཁྲེལ་གཞི་ཞིག་དང་། གཞན་དག་གི་དཔྱད་ན་གད་མོ་འཆོར་གཞི་ཙམ་ལས་
ལོ་རྒྱུས་སུ་འོས་པ་གང་ཡང་མ་མཆིས་སོ། །ལོ་རྒྱུས་དངོས་ནི། བོན་གྱི་ལོ་
རྒྱུས་རྣམས་ལས། བོད་ཀྱི་ཡུལ་འདི་ཐོག་མར་ལྷ་ཀླུ་གཉན་གསུམ་གྱིས་དབང་
དུ་བྱས་པ་དང་། དེ་ནས་མ་སངས་ཀྱིས་དབང་བྱས་པ་དང་། དེ་ནས་མིའུ་
གདུང་དྲུག་ཏུ་མཆེད་པ་དང་། དེ་ནས་རྒྱལ་པོའི་ཐོག་མ་གཉའ་ཁྲི་བཙན་པོ་
བྱུང་བར་བཤད་པ་དེ་འདྲ་ཞིག་ཡིན་དགོས་པར་ངེས་ཤིང་། 《དེབ་སྔོན》《སྤྱི་
（སྟོད་ཆ་ཤ6059） ལས། “བོད་ཀྱི་ཡུལ་འདིའང་རྒྱ་གར་དང་འདྲ་བར། ཡུལ་
དང་མི་ལ་སོགས་པ་གནས་པའི་བསྐལ་པ་ནས་བྱུང་བར་བྱས་ནའང་ལུང་་་་་་
དང་རིགས་པའི་གནོད་པ་མེད་ཅིང་། སྟོན་པ་ཐུབ་པ་བྱོན་པའི་དུས་ལས་སྔ་
བ་རྩོད་ལྡན་གྱི་ཐོག་མར་སྐྱ་སེང་བུ་ལྔས་དཔུང་ཚོགས་ཡན་ལག་བཅོ་བརྒྱད་་་་
དམ་བཅུ་གཉིས་བཅོམ་པའི་ཚེ། རུ་པ་ཏི་ཞེས་བྱ་བའི་རྒྱལ་པོ་དཔུང་གི་



• 60 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚོགས་གཅིག་དང་བཅས་པ་གཡུལ་འགྱེད་པའི་ཚེ། བུད་མེད་ཀྱི་ཆ་ལུགས་
བྱས་ཏེ་བྲོས་ནས་རི་ཁ་བ་ཅན་གྱི་རི་ཁྲོད་དུ་བཞུགས་ཏེ་གནས་པའི་རིགས་་་་་
ལས། དེང་སང་ན་ཡང་བོད་ཅེས་བྱ་བར་གྲགས་པ་ཡིན་ནམ་ཞེས་སློབ་
དཔོན་ཤེས་རབ་གོ་ཆས་བཤད་དེ། སྔོན་གྱི་ཡི་གེ་རྙིང་པ་རྣམས་ལས། ཡུལ་
འདི་ལ་སྔོན་མིང་པུ་རྒྱལ་ཞེས་ཟེར་ལ། ཕྱིས་བོད་ཅེས་བྱ་བར་འཆད་པ་ཡང་
སློབ་དཔོན་ཤེས་རབ་གོ་ཆའི་གསུང་དང་སྦྱར་ན་འབྱོར་རོ།།” ཞེས་གསུངས་
པ་དང་། 《རྒྱལ་རབས་དེབ་ཐེར་དཀར་པོ།》（ཤ853) 48ལས།“གཡུང་དྲུང་
བོན་རྣམས་ཀྱི་ལྟར་ན། ཐོག་མར་བོན་གྱི་ཡུལ་ཅེས་གྲགས་པ་ལ་རྗེས་སུ་བོད་
ཅེས་ཟུར་ཆག་པ་ཡིན་ནོ་ཞེས་ཟེར་རོ། །བོད་དང་བོན་གཉིས་དོན་གཅིག་གོ་
བྱ་བ་འདི་ངེས་པར་བཞད་གད་སློང་བའི་གཏམ་དུ་སྣང་མོད་ཀྱི། ཅུང་ཟད་
ཅིག་བསམ་དགོས་པའང་ཡིན་ཏེ། དེ་ཡང་རྗེ་གནམ་རི་སྟོང་བཙན་ཡན་ཆོད་
ལ། འདི་ཡུལ་གང་པོ་ན་གཡུང་དྲུང་བོན་གྱི་ཆོས་ལུགས་འབའ་ཞིག་དར་
བས། མིང་དེ་སྐད་དུ་གྲགས་ཀྱང་ཡ་མཚན་རྒྱུ་ཆེར་མེད་ལ། རྒྱ་ནག་པ་
རྣམས་སྔོན་དུས་སུ་བོད་ཡུལ་ལ་ཐོན་གྱི་ཡུལ་ཅེས་འབོད་པའང་བོན་ཅེས་་་་་
པའི་སྒྲ་དང་ཉེ་བས་སོ། །དེར་མ་ཟད་གནའི་ཐ་སྙད་ལ་རྗེས་འཇུག་གི་ད་ན་
གཉིས་ཕན་ཚུན་བརྗེས་པའང་ཤིན་ཏུ་མང་སྟེ། དཔེར་ན། བཙན་པོ་དང་
བཙད་པོ། ཆུན་པོ་དང་ཆུད་པོ་སོགས་རེས་མོས་སུ་བྲིས་པ་བཞིན་བོན་དང་
བོད་གཉིས་ཀ་ཡང་ཕན་ཚུན་བརྗེས་སྲིད་པས་སོ། །སོག་ཡུལ་འགར་ཡང་
བོན་ལུགས་བྱེད་པ་དག་ལ་བོན་དམ་བོན་ཞེས་ཐ་སྙད་ཆགས་པར་འདུག་
འོན་ཀྱང་ཁ་ཆེའི་ཡུལ་དུ་དར་རྒྱས་ཆེ་བའི་ཨིས་ལིམ་གྱི་ཆོས་ལུགས་ལ་ཁ་ཆེའི་
ཆོས་ཞེས་གྲགས་པ་བཞིན་དུ་བོད་ཀྱི་ཡུལ་ན་གཤེན་རབ་ཀྱི་ཆོས་དར་བའི་རྒྱུ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། •61 •
མཚན་གྱིས་ཡུལ་གྱི་མིང་ཆོས་ལ་ཕར་ཐོགས་པ་ཡིན་ནམ། ཆོས་ཀྱི་མིང་ཡུལ་
ལ་ཚུར་བཏགསཔ་ཡིན་སོགས་ནི་ལོ་ཉིས་སྟོང་ལོན་པའི་རྒན་པོ་འདྲ་ཡོད་ན་་་་
དྲི་བར་ཟད་མོད། གཞན་དུ་སུ་ཞིག་གིས་ཤེས་པར་ནུས།”ཞེས་གསུངས་པ་ནི་
དོན་ལ་གནས་ཤིང་མཁས་པ་ཆེན་པོ་ཤེས་བྱའི་སྒོ་ཀུན་ལ་ཆགས་ཐོགས་མེད་་་་
པའི་གསུང་དུ་མངོན་ཐུབ་བོ།།
བོད་ལ་རང་གི་ཡི་གེ་དང་ཤེས་རིག་ཡོད་ན་ཐོན་མིས་བོད་ཡིག་་་་
གསར་དུ་བརྩམས་པ་དང་། རྒྱ་གར་ནས་དམ་པའི་ཆོས་སོགས་སྤྱན་དྲངས་
པའི་དགོས་པ་མེད་དོ་ཞེ་ན། ཧ་ཅང་ཐལ་ཏེ། བོད་ལ་དེ་སྔོན་ཡི་གེ་མེད་ན།
བོད་ཀྱི་ལོ་རྒྱུས་མཁན་པོ་རྣམས་ཞལ་མཐུན་པར། བོད་ཀྱི་རྒྱལ་པོའི་ཐོག་མ་
གཉའ་ཁྲི་བཙན་པོ་ནས་བཟུང་གནམ་གྱི་ཁྲི་བདུན། སྟོད་ཀྱི་སྟེང་གཉིས།
བར་གྱི་ལེགས་དྲུག ས་ཡི་ལྡེ་བརྒྱད། འོག་གི་བཙན་གསུམ། ལྷ་ཐོ་ཐོ་རི་
སོགས་རྒྱལ་རབས་ལྔ་སྟེ་རྒྱལ་རབས་སུམ་ཅུ་སོ་གཉིས་ཀྱི་ལོ་རྒྱུས་བཤད་པ་དེ་
དག་མི་འཐད་པར་ཐལ་ཏེ། བོད་ལ་ཡི་གེ་མེད་པའི་ཕྱིར། གྲུབ་སྟེ། བོན་སྡེ་
དང་། སྨན་དང་། རྩིས་དང་། ལོ་རྒྱུས་སོགས་ཇི་སྙེད་ཅིག་ཡོད་པ་དེ་ཀུན་
དེ་དུས་ཀྱི་བོད་མི་ཚོས་བློ་འཛིན་ཐུབ་པའི་སྒྲུབ་བྱེད་གང་ཡང་མེད་པའི་་་་
ཕྱིར། དེ་དུས་ཀྱི་བོད་མི་ཚོར་མི་བརྗེད་པའི་གཟུང་ཐོབ་པའི་སྒྲུབ་བྱེད་འདྲ་
ཡོད་ན་དེ་ལྟར་ཡིན་སྲིད་ནའང་། བོད མུན་པའི་གླིང་། རྒྱལ་བློན་དང་མི་སྡེ་
ཚང་མ་བླུན་རྨོངས་དུད་འགྲོ་ལྟར་ཡི་གེ་ཙམ་ཡང་སྤྱོད་མི་ཤེས་པ་དེ་འདྲ་་་་་
ལ་མི་བརྗེད་པའི་གཟུང ཡོང་བའི་ཁུངས་མེད་པ་ནི་མངོན་སུམ་ཚད་མས་་་་་
གྲུབ་ཅིང་། ཁོ་བོ་ཅག་གིས་རང་རང་གི་བླ་མའི་ཞལ་གདམས་སོགས་ཉུང་དུ་
རེ་ཙམ་ཡང་ཡི་གེར་མ་འཁོད་པར་ལོ་མང་བློ་འཛིན་མི་ཐུབ་པ་མངོན་སུམ་་་་



• 62 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གྱིས་གྲུབ་ན། དེ་ལས་ཆེས་རིང་བ་བོད་ཀྱི་རྒྱལ་རབས་སུམ་ཅུ་རྩ་གཉིས་ཀྱི་ལོ་
རྒྱུས་བློ་འཛིན་མི་ཐུབ་པ་ནི་དེ་ལས་ཀྱང་ཆེས་གསལ་ཞིང་ཤེས་ཐུབ་པ་ཡིན་་་་
《རྒྱལ་རབས་གསལ་བའི་མེ་ལོང》ཤ84ཇ22）ལས།“དེར་རྒྱལ་བུ་དེ་ .
ནར་ལོན་དུས། བཟོ་དང་། རྩིས་དང་། སྒྱུ་རྩལ་དང་། རིག་པའི་གནས་ལྔ་ ་
ལ་མཁས་ཤིང་ཡོན་ཏན་དང་ལྡན་པར་གྱུར་པས། བློན་པོ་རྣམས་ན་རེ། འོ་
ཅག་ཚོའི་རྗེ་འདི་ནི་ཡོན་ཏན་དུ་མ་དང་ལྡན་ཏེ་ཐུགས་ཤིན་དུ་སྒམ་མོ་ཟེར་་་་
བས། མཚན་ཡང་སྲོང་བཙན་སྒམ་པོ་ཞེས་གྲགས་སོ། །དེ་ནས་རྒྱལ་པོ་དེ་
དགུང་ལོ་བཅུ་གསུམ་ལོན་དུས་ཡབ་འདས་ཏེ་རྒྱལ་སར་བྱོན་པ་ཡིན་ནོ།”ཞེས་
བཤད་པས། རྒྱལ་པོ་ནར་སོན་ཏེ་ཡོན་ཏན་དང་ལྡན་པར་གྱུར་ནས་རྒྱལ་
སར་ཕེབས་པ་དངོས་སུ་གསལ་ཞིང་། དེ་ལྟར་ན། རྒྱལ་པོ་རྒྱལ་སར་མ་ ་
ཕེབས་པའི་གོང་དུ་ཐོན་མི་རྒྱ་གར་དུ་ཕྱིན་པའི་ལོ་རྒྱུས་མེད་ཅིང་། དེ་མེད་
པས་དེའི་སྐབས་སུ་ཆོས་དང་ཡི་གེ་མེད་པར་གྲུབ་ཅིང་། འོ་ན། རྒྱལ་བུ་དེ་
རྩིས་དང་རིག་པའི་གནས་ལྔ་ལ་མཁས་ཤིང་ཡོན་ཏན་དང་ལྡན་པར་གྱུར་་་་་
པའི་བསླབ་བྱའི་ཡོན་ཏན་དེ་དག་མེད་པར་ཐལ་ཏེ། བོད་དུ་ད་དུང་ཡི་གེ་
དང་ཆོས་དང་རིག་པའི་གནས་ལྔ་སོགས་མེད་པའི་ཕྱིར། རྒྱལ་བུ་ནར་སོན་
ཏེ་ཞེས་པ་ཐོན་མིས་བོད་ཡིག་གསར་ཏུ་བཏོན་རྗེས་ལ་དགོངས་སོ་ཞེ་ན། མི་
འཐད་དེ། གཞུང་གི་བཤད་པ་དང་དངོས་སུ་འགལ་བའི་ཕྱིར། རྟགས་
གྲུབ་སྟེ། རྒྱལ་བུ་ཁྲིར་འཁོད་ཅིང་། ཡོན་ཏན་དང་ལྡན་པ་མ་གྱུར་གྱི་བར་དུ་
མིང་མེད་པ་ཞིག་མི་སྲིད་པའི་ཕྱིར་རོ།།
ཡང་《དེབ་ཐེར་དམར་པོའི་དེབ་གསར་མ》 ཝ【6ཤ15ན4） ལས།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 63 •
“དགུང་ལོ་བཅུ་གསུམ་པ་ལ་ཡབ་འདས་ནས་རྒྱལ་སར་བྱོན།བཞུགས་གནས་་
ཕོ་བྲང་ནི་དམར་པོ་རིར་མཛད། རྒྱལ་པོ་འདི་ལ་སྤྱིར་བློན་པོ་བསམ་གྱིས་མི་
ཁྱབ་ཀྱང་། མཆོག་ཏུ་གྱུར་པ་འཕྲུལ་གྱི་སྣ་ཆེན་རིན་བཟང་། ཐོན་མི་སཾ་བྷོ་
ཊ། མགར་སྟོན་བཙན། འབྲི་སེ་རུ་གོང་སྟོན། ཉང་ཁྲི་བཟང་རྣམས་ཡིན།
ཐོན་མི་རྒྱ་གར་དུ་བརྫངས་པ་བྲམ་ཟེ་ལི་བྱིན་དང་། པཎྜི་ཏ་ལྷའི་རིག་པ་
སེང་གེ་ལ་ཡི་གེ་དང་སྒྲའི་བསྟན་བཅོས་བསླབས། བོད་དུ་བྱོན་ཏེ་རྒྱ་ཡིག་ལྔ་
བཅུ་བོད་ཡིག་སུམ་ཅུར་གཏན་ལ་ཕབ།”ཅེས་དང་། ཡང་(7ཤ15ང5)“རྒྱལ་
པོས་དགུང་ལོ་བཅུ་དྲུག་བཞེས་པ་ན་བློན་པོ་རྣམས་མངགས་ཏེ། བལ་པོའི་
རྒྱལ་པོ་འོད་ཟེར་གོ་ཆའི་སྲས་མོ་ཁྲི་བཙུན་བཙུན་མོར་བཀུག་པའི་སྐལ་་་་་
ལྗོངས་སུ། ཇོ་བོ་མི་སྐྱོད་རྡོ་རྗེ། བྱམས་པ་ཆོས་འཁོར། ཙནྡན་སྒྲོལ་མ།
བཻཌཱུརྱའི་ལྷུང་བཟེད་རྣམས་བྱུང་སྟེ། བོད་དུ་སངས་རྒྱས་ཀྱི་བསྟན་པ་འབྱུང་
བའི་རྟེན་འབྲེལ་གྱི་མགོ་ཚུགས་པར་སྣང་། དགུང་ལོ་བཅོ་བརྒྱད་བཞེས་པ་
ན། མགར་ལ་སོགས་བློན་པོ་རྟ་པ་བརྒྱ་ཐམ་པ་མངགས་ཏེ། རྒྱ་ནག་གི་རྒྱལ་
པོ་སེང་གེ་བཙན་པོའི་སྲས་མོ་ལྷ་ཅིག་འུན་ཤིང་ཀོང་ཇོ་སློང་དུ་བཏང་བ་ཕོ་་་
བྲང་ཟིམ་ཤིང་དུ་སླེབས་པའི་ཚེ། རྒྱལ་པོས་བསྐུར་བའི་སྐྱེས་རྣམས་ཕུལ་ཏེ།
ལྷ་ཅིག་གནང་དགོས་པའི་རྒྱུ་མཚན་ཞུས་པ་ན། རྒྱ་ནག་རྒྱལ་པོ་བློན་
འབངས་དང་བཅས་པ་ཤིན་དུ་མ་དགྱེས་ནའང་། ཅུང་ཟད་རྫུས་ནས་ཁྱེད་
བོད་ཀྱི་རྒྱལ་པོ་ལ་དགེ་བ་བཅུའི་ཁྲིམས་འཆའ་བ་དང་། གཙུག་ལག་ཁང་
རྩིགས་པ་དང་། འདོད་ཡོན་ལྔ་ལ་ལོངས་སྤྱོད་ནུས་པ་ཡོད་དམ། ཡོད་ན་བུ་
མོ་སྟེར་བས་དྲིས་ཤོག་ཟེར། དེ་ལ་མགར་གྱིས་འཕྲིན་རེ་སྐྱེལ་བར་རྒྱ་བོད་
བར་དུ་ཕྱིན་ན་ལྷ་ཅིག་ལོན་པའི་དུས་མི་འོང་། དེའི་ལན་དུ་ཤོག་དྲིལ་གསུམ་



• 64 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པོ་འདི་རྒྱལ་པོས་བསྐུར་བ་ཡིན་ཞེས་རིམ་གྱིས་ཕུལ་བའི་ནང་ན་ཚིག་གསུམ་་
པོ་ལྷག་དང་བཅས་པ་འགྲུབ། དེ་ལྟར་བྱས་ཀྱང་བུ་མོ་མི་སྟེར་ན་ངས་སྤྲུལ་
པའི་དམག་ཁྲི་ཕྲག་ལྔ་བཏང་སྟེ། ཁྱོད་གསད། ལྷ་ཅིག་འཕྲོག ཡུལ་ཁམས་
ཐམས་ཅད་བཅོམ་ལ་བཞག་གི་གསུངས་པ་སོགས་གཟིགས་པས། རྒྱལ་པོ་
ཤིན་ཏུ་སྐྲག་ནའང་མི་སྐྲག་པ་ལྟར།” བཅོས་ནས། ཁྱོད་བོད་ཀྱི་རྒྱལ་པོ་དེ་ཁ་
ཚོ་ཤིན་ཏུ་ཆེ་བ་གཅིག་འདུག་ཟེར། ཞེས་བཤད་པ་དང་། རྒྱལ་རབས་གསལ་
བའི་མེ་ལོང་》[ཤ87ང4] ལས། “དེ་ནས་མགར་གྱིས་རྒྱལ་པོའི་དྲུང་དུ་ཕྱིན་་
ནས། སྔ་སོར་བལ་ཡུལ་གྱི་ལྷ་གཅིག་དེ་སྤྱན་འདྲེན་པས། བཀའ་གནང་བར་
ཞུ་བྱས་པས། རྒྱལ་པོས་གསེར་གྱི་དོང་རྩེ་ལྔ་བསྐུར་ནས། འདིས་ཞུ་རྟེན་
གྱིས་ཤིག་གསུང་ངོ་། །རིན་པོ་ཆེ་བིཌཱུརྱའི་རྨོག་ལ། པདྨ་རཱ་གའི་ཕྲ་རྒྱབ་པ་
ཅིག་བསྐུར་ནས། འདི་ལྷ་གཅིག་དེའི་རིན་དུ་ཕུལ་ཅིག་གོ། །རྒྱལ་པོ་དེས་
བཀའ་ལུང་མི་འདྲ་བ་གསུམ་གཏུད་མར་གསུངས་འོང་གིས། དེའི་དུས་སུ་
འདི་གསུམ་མ་ནོར་བར་རེ་རེ་བཞིན་དུ་ཕུལ་ཅིག་གསུངས་ནས། བཀའ་ཤོག་
གི་སྒྲོམ་བུ་གསུམ་བསྐུར།” ཞེས་བལ་པོའི་རྒྱལ་པོ་ལའང་འཕྲིན་བཏང་བའི་ལོ་
རྒྱུས་ཡོད་པ་དེ་ལྟར་ན། ཐོན་མི་རྒྱ་གར་དུ་ཕེབས་ནས་རྒྱ་གར་གྱི་མཁས་པ་
དུ་མ་ལས་ལེགས་སྦྱར་དང་། ནང་དོན་སོགས་མཁས་པར་བསླབས། བོད་དུ་
ཕེབས་ནས་བོད་ཡིག་གསར་བསྐྲུན་གནང་བ་དང་། འདུས་པ་རིན་པོ་ཆེའི་
ཏོག་སོགས་བོད་སྐད་དུ་བསྒྱུར་བའི་ལོ་རྒྱུས་དེ་དག་ཀྱང་དུས་ཐུང་ཞིག་གི་་་་
ནང་དུ་འགྲུབ་ཐུབ་མིན་དཔྱད་པར་བྱ་དགོས་ཏེ། དུས་དེའི་ཚེ་གནམ་གྲུ་
དང་འཁོར་ལོའི་འགྲུལ་ལམ་ནི་མེད། ཐོན་མི་ལས་ཅན་དང་ཤེས་རབ་ཅན་
ཞིག་ཡིན་པ་ལྟ་ཅི་སྨོས་ཀྱང་། ཆོས་དང་ཡི་གེ་གང་ཡང་མེད་པའི་བོད་ཡུལ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 65 •
མུན་ཁོངས་ནས་ཐོན་པའི་མི་ཞིག་གིས་ཐོག་མར་རྒྱ་གར་བ་དང་ཕན་ཚུན་གོ་
བརྡ་འཕྲོད་པ་ཙམ་ལའང་དུས་ཚོད་གང་མཚམས་ཤིག་དགོས་ངེས། བྲམ་
ཟེའི་ཡིག་མཁན་དང་། རྒྱ་གར་གྱི་པཎྜི་ཏ་དེ་དག་དང་འཕྲད་པ་ཙམ་གྱིས་མི་
ཡོང་ཞིང་། ལེགས་སྦྱར་སོགས་ནང་དོན་བསྒྱུར་ཐུབ་པའི་ཡོན་ཏན་འབྱོར་བ་
ལའང་དུས་ཚོད་གང་མཚམས་ཤིག་དགོས་པ་ཐག་ཆོད། བོད་དུ་སླར་ལོག་པ་
ཙམ་གྱིས་མི་ཆོག་ཅིང་བོད་ཀྱི་རིག་གཞུང་གི་སྲོལ་གསར་དུ་བཏོན་ཏེ་གཏན་་་་
ལ་འབེབ་པ་དང་། དེ་དག་ཁྱབ་པར་སྤེལ་བ་སོགས་ལ་དུས་ཚོད་གང་
མཚམས་ཤིག་དགོས་པའི་ཕྱིར་རོ།།
གྲུབ་སྟེ། དེ་དག་ནི་སྤྲུལ་པའི་རྒྱལ་བློན་ཡིན་པས་སོ་ཞེ་ན། འོ་ན།
ཐོན་མི་རྒྱ་གར་དུ་བཏང་བ་ལ་དགོས་པ་མེད་པར་ཐལ་ཏེ། སྤྲུལ་པའི་རྒྱལ་
པོས་མཁྱེན་པའི་ཕྱིར་དང་། ཐོན་མིས་དཀའ་བ་དུ་མ་སྤྱད་ནས་རྒྱ་གར་དུ་
ཕེབས་པ་ལའང་དགོས་པ་མེད་པར་ཐལ་ཏེ། སྤྲུལ་པའི་བློན་པོ་ཡིན་ཞིང་།
མཁྱེན་པ་མངའ་བའི་ཕྱིར། །
འོ་ན་ཁྱོད་ཀྱིས་ཆོས་རྒྱལ་མེས་དབོན་རྣམ་གསུམ་སོགས་སྤྲུལ་པའི་་་
རྒྱལ་པོར་ཁས་མི་ལེན་ནམ་ཞེ་ན། སྤྱིར་དམ་པ་ཆོས་ཀྱི་དབང་དུ་བྱས་ན་སྤྲུལ་
པའི་རྒྱལ་བློན་དེ་དག་གི་མཛད་པ་ལ་མཐའ་གཅིག་ཏུ་ངེས་བཟུང་བྱེད་པར་་་་
དཀའ་ཞིང་། གཙོ་ཆེར་གདུལ་བྱ་རང་རང་གི་སྣང་ཚུལ་ལ་བརྟེན་ནས་དེ་
དག་གི་མཛད་པ་དང་རྣམ་ཐར་གྱི་ཚད་གཟུང་བ་ཙམ་ལས་མེད་པ་ནི་ཁོ་བོས་
ཀྱང་ཁས་ལེན་ནོ། །དེ་ལྟར་ནའང་འཇིག་རྟེན་སྲིད་ཀྱི་རྣམ་བཞག་ལས་
བརྩམས་ཏེ་རྒྱལ་བློན་གྱི་ལོ་རྒྱུས་འཆད་པའི་ཚེ་ཐུན་མོང་གི་སྣང་ངོར་དུ་གྲུབ་
པའི་ལོ་རྒྱུས་ལ་ཁུངས་སུ་བརྟེན་ནས་བཤད་དགོས་པ་ལས། གདུལ་བྱའི་ལས་



• 66 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྣང་དག་མ་དག་གི་སྣང་ཚུལ་དེ་ལོ་རྒྱུས་ཀྱི་ཚད་འཛིན་བྱེད་བྱས་པས་མི་ཆོག་
ཅིང་། དེ་ལྟར་མིན་ན། རྒྱལ་རབས་དང་ལོ་རྒྱུས་ཀྱི་རྣམ་བཞག་གང་ཞིག་
ཀྱང་བྱེད་དུ་མེད་པའམ་མི་སྲིད་པར་འགྱུར་པའི་ཕྱིར་རོ། །
བོད་ཡིག་གི་ཚིག་ཇི་ལྟར་གྲུབ་ཚུལ་གྱི་སྟེང་ནས་དཔྱད་ནའང་།
བོད་ཀྱི་སྐད་ཡིག་གི་ཁུངས་དེ་རྒྱ་གར་གྱི་སྐད་ཡིག་མ་ཡིན་པ་མངོན་སུམ་ཚད་
མས་གྲུབ་སྟེ། བོད་ཡིག་ལ་སྔོན་འཇུག་དང་། རྩེགས་འདོགས་སོགས་ཞང་
ཞུང་གི་སྐད་ཡིག་དང་འདྲ་བ་མང་པོ་ཞིག་ཡོད་ནའང་། རྒྱ་གར་གྱི་སྐད་ཡིག་
གསར་རྙིང་གང་དུའང་མེད་པའི་ཕྱིར་དང་། ཐོན་མི་མཁས་པ་ཆེན་པོ་ཞིག་
གི་བོད་ཡིག་གཞི་ནས་གསར་རྩོམ་གནང་བ་ལ་ལེགས་སྦྱར་གྱི་དཔེ་ལེན་མི་་་་
མཁྱེན་པ་མི་སྲིད་པའི་ཕྱིར་རོ།།
ཚིག་སྒྲུབ་ཀྱི་དབང་དུ་བྱས་ནའང་། བོད་ཀྱི་སྐད་ཡིག་གི་ཁུངས་དེ་
ཚད་ལྡན་ཞང་ཞུང་དང་མཚུངས་པར་སྟོན་པ་ལས། རྒྱ་དཀར་ནག་སོགས་
བོད་ཀྱི་མཐའ་སྐོར་དུ་གནས་པའི་སྐད་ཡིག་གང་དང་ཡང་མི་མཚུངས་པ་་་་
མངོན་སུམ་ཚད་མས་གྲུབ་པ། དཔེར་ན། ཞིང་བཟང་མི་ཡི་ནོར་བུ་ཡིན། །
ཞེས་པའི་ཚིག་སྒྲུབ་ཀྱིས་མཚོན་ན། དང་པོ་ཞིང་སྟེ་མིང་ཚིག་དང་། དེ་ནས་
བཟང་པོ་སྟེ་ཁྱད་ཆོས་སྟོན་པའི་ཚིག་དང་། དེ་ནས་མི་སྟེ་བདག་པོ་སྟོན་པའི་
མིང་དང་། དེ་ནས་ཡི་སྟེ་འབྲེལ་སྒྲ་དང་། དེ་ནས་ནོར་བུ་སྟེ་མིང་ཚིག་དང་།
དེ་ནས་གྲངས་ཚིག་སྦྱར་ན། ཞིག་ཅེས་འཇུག་རུང་ནའང་། མཐའ་གཅིག་ཏུ་
སྦྱར་དགོས་པའི་ངེས་པ་མེད་ཅིང་། དེ་ནས་ཡིན་ཏེ་རྗོད་ཚིག་འབྱུང་བ་འདི་
བོད་སྐད་ཚིག་སྒྲུབ་ཀྱི་རིམ་པ་ཡིན་ཞིང་། ཞང་ཞུང་གི་སྐད་དུ། ཐིག་སྨར་ནི་
ཅི་དབྱིག་མར་གྱིན། ཞེས་དང་པོ་ཐིག་ཏེ་མིང་ཚིག་དང་། དེ་ནས་སྨར་ཏེ་



---
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 67 •
བཟང་པོའི་དོན་སྟོན་པའི་ཁྱད་ཆོས་ཀྱི་ཚིག་དང་། དེ་ནས་ནི་སྟེ་བདག་པོ་
སྟོན་པའི་མིང་དང་། དེ་ནས་ཅི་སྟེ་འབྲེལ་སྒྲ་དང་། དེ་ནས་དབྱིག་མར་ཏེ་
ནོར་བུའི་དོན་སྟོན་པའི་མིང་ཚིག་དང་། དེ་ནས་གྲངས་ཚིག་སྦྱར་ན་ཏིག་
ཅེས་འཇུག་ཏུ་རུང་ནའང་མཐའ་གཅིག་ཏུ་སྦྱར་དགོས་པའི་ངེས་པ་མེད་པ་
དང་། དེ་ནས་གྱིན་ཏེ་རྗོད་པའི་ཚིག་འབྱུང་བ་བཅས། མདོར་ན།
ཞང་ཞུང་གི་སྐད་དུ། །
༡ ༢ ༣ ༤ ༥ ༦ ༧
ཐིག་ སྣང་ ནི་ ་ཅི་ དབྱིག་ མར་ (ཏིག)གྱིན།།
བོད་སྐད་དུ།
༡ ༢ ༣ ༤ ༥ ༦ ༧
ཞིང་ བཟང་མི་ ཡི་ ནོར་ བུ་ （ཞིག)ཡིན།
ཞེས་པའི་ཚིག་སྒྲུབ་ཀྱི་རིམ་པ་ཀུན་ནས་མཚུངས་པར་སྟོན་པ་་་་་
དང་། གྲངས་ཚིག་མིང་གི་རྗེས་སུ་འབྱུང་བ་དཔེར་ན།བོད་སྐད་དུ། ཟླ་བ་
བཅུ་གཉིས། ཞེས་པར་ཞང་སྐད་དུ། ཟླ་རི་ཅུ་ནིས། ཞེས་མཚུངས་པར་
འབྱུང་བ་དང་། ཞང་སྐད་དུ། ཏོ་ནོ་རོ་ཤོ་སོ་སོགས་ཚིག་ཕྲད་མང་ཙམ་ཡོད་
པ་དེ་དག་བོད་སྐད་དུ། པ་བ་པོ་སོགས་ཉུང་ཙམ་གྱིས་མཚོན་པ་དཔེར་ན།
ཁང་པ། ལ། སིར་ཏོ། ཞེས་པ་དང་། ཆུ་བོ། ལ། ཏིང་ཤོ། ཞེས་པ་ལྟར་
དང༌། ཞང་སྐད་དུ་འབྲེལ་སྒྲའི་ཕྲད་དུ། གི་གྱི་ཀྱི་འི་ཡི་ཅི་ཏི་ནི་པི་བི་ཙིཡི་
རི་སི་རྣམས་ཡོད་པ་ལ། བོད་སྐད་དུ། གི་གྱི་ཀྱི་འི་ཡི་ལྔས་མཚོན་པ་དང་།
ཞང་སྐད་དུ་ལ་དོན་གྱི་ཕྲད་དུ། གུ་ཅུ་ད་དུ་ཏུ་ཏུར་ཨུ་སུར་སོགས་མང་ཞིག་
ཡོད་པ་དེ་དག་བོད་སྐད་དུ། སུ་ར་རུ་དུ་ཏུ་ལྔས་མཚོན་པ་དང་། ཞང་སྐད་



• 68 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དུ་ན་ལ་ལུ་ལི་སོགས་ཡོད་པ་བོད་སྐད་དུ། ན་ལ་གཉིས་ཀྱིས་མཚོན་པ་འདི་
རིགས་ཞིབ་ཏུ་དཔྱད་འོས་ཤིན་ཏུ་མང་བ་དེ་དག་ནི་ཐོན་མི་སཾ་བྷོ་ཊས་བོད་་་་
ཀྱི་ཡི་གེའི་རྣམ་བཞག་གཏན་འབེབས་གནང་བའི་མཛད་རྗེས་མངོན་སུམ་དུ་
གསལ་བ་ལགས་སོ། །ཚིག་སྒྲུབ་ཀྱི་ཚུལ་མཚུངས་པ་ཙམ་དུ་མ་ཟད། སྐད་
དངོས་ཀྱི་སྟེང་དུའང་མཚུངས་པ་ཤིན་ཏུ་མང་སྟེ། དཔེར་ན། ནོར་བུ་ལ།
དབྱིག་མར་ཅེས་བྱ་བའི་དབྱིག་ནི་བོད་ཀྱི་བརྡ་རྙིང་པར་དབྱིག་འཛིན་ཅེས་་་་་
ནོར་འཛིན་གྱི་དོན་དུ་འཇུག་པ་སོགས་ཀྱིས་ཤེས་ཐུབ་པ་དང་། གཞན་ཡང་
བོད་སྐད་དུ་དོན་གཅིག་ལ་ཚིག་མི་འདྲ་བ་མང་དུ་ཡོད་པ་དཔེར་ན། བློ་
དང་། སེམས་དང་། ཤེས་པ། ཞེས་པ་ལྟ་བུ་དེ་དག་དོན་དུ་ཞང་སྐད་ཀྱི་ལོ་
ལས་འཕྲོས་ནས་བློ་ཞེས་པའི་ཚིག་བྱུང་བ་དང་། མིང་ཚིག་འགའ་ཞིག་རྗོད་
ཚིག་ལ་བརྟེན་ནས་གསར་དུ་བཅོས་པ་སོགས་མངོན་སུམ་དུ་གསལ་ཐུབ་པའི་
ཕྱིར་དང་། སྔོན་བྱུང་བོད་ཀྱི་རྒྱལ་པོ་རྣམས་ཀྱི་མཚན་དུའང་། མུ་ཁྲི་བཙན་
པོ། ཏིང་ཁྲི་བཙན་པོ། ཨ་ཤོ་ལེགས། ཨག་ཤོ་ལེགས་སོགས་དུས་ཕྱིས་ཀྱི་
བོད་སྐད་དུ་དོན་ཅི་ཡང་མི་སྟོན་པའི་མིང་ཚིག་མང་དུ་སྣང་བ་དེ་དག་ཀྱང་་་་
དོན་དུ་ཞང་བོད་འདྲེས་མའི་སྐད་དེ་མུ་ཁྲི་ཞེས་པ་ནི་ཐུགས་ཀྱི་དོན་ཏེ་ཐུགས་
བཙན་པོ། ཞེས་པ་དང་། ཏིང་། ཞེས་པ་ཏིང་མུ་སྟེ་བར་སྣང་གི་དོན་ནམ།
ཡང་ན། ཏིང་ཤོ་སྟེ་ཆུ་བོའི་དོན་དང་། ཁྲི་ནི་ཐུགས་ཀྱི་དོན་ཏེ་མདོར་ན། །
ཐུགས་རྒྱ་ཆེན་པོའི་དོན་ནམ། ཐུགས་ཟབ་པའི་དོན་སྟོན་པ་དང་། ཨ་ཤོ།
ཞེས་པ་ཚིག་གམ། ངག་གི་དོན་ཏེ་ཚིག་ལེགས། ཞེས་སམ། ངག་ལེགས།
ཞེས་པ་དང་། ཨག་ཤོ། ཞེས་པ་ཞལ་གྱི་དོན་ཏེ། ཞལ་ལེགས། ཞེས་པའི་
དོན་སྟོན་པ་སོགས་འདི་རིགས་ཀྱི་མིང་ཚིག་མང་དུ་ཡོད་པ་དེ་ཀུན་ཁུངས་་་་་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ།
• 69 •
མེད་དང་། དོན་མེད་བླུན་པོས་བཏགས་པའི་མིང་ཙམ་མ་ཡིན་པ། ཁུངས་
ཡོད་དང་དོན་ཡོད་ཞང་བོད་འདྲེས་མའི་སྐད་དུ་ཞེས་པར་བྱ་ཞིང་། གནའ་
བོའི་རྒྱལ་པོ་དེ་དག་གི་དུས་ཙམ་དུ་མ་ཟད། ཆོས་རྒྱལ་ཁྲི་སྲོང་ལྡེའུ་བཙན་
དང་། ལྷ་སྲས་མུ་ནེ་བཙན་པོའམ་ནམ་མཁའ་བཙན་པོ་ཞེས་གྲགས་པ་དེ་
དག་གིས་ཀྱང་ཞང་བོད་འདྲེས་མའི་མཚན་བཞེས་པའི་རྒྱུ་མཚན་འདིས་ཀྱང་
བོད་ཀྱི་ཤེས་རིག་གི་ཁུངས་དང་དེའི་ཆེ་བ་མངོན་སུམ་དུ་སྟོན་ཐུབ་པའི་ཕྱིར་
དང་། དེང་དུས་ཞང་ཞུང་གི་སྐད་ཡིག་དང་ཞང་ཞུང་གི་མི་རིགས་ཞེས་བོད་
ལས་ལོགས་སུ་གྱེས་པ་ཞིག་མེད་པ་འདི་ཡང་། ཞང་བོད་ཀྱི་སྐད་ཡིག་དང་
ཤེས་རིག་དང་མི་རིགས་སོགས་ཕྱོགས་ཀུན་ནས་འདྲ་ཆེས་པའི་རྒྱུ་མཚན་གྱིས་
བྱུང་བའང་ཤེས་ཐུབ་པའི་ཕྱིར་རོ།།
བོད་ཀྱི་མཐའ་སྐོར་འབྲེལ་ཡོད་ཀྱི་ཡུལ་གཞན་དག་གི་སྐད་ཡིག་་་་་
དང་། ཚིག་སྒྲུབ་ཀྱི་གོ་རིམ་ནི་ཞང་བོད་ལས་ཤིན་ཏུ་ཐ་དད་པ་དཔེར་ན།
༡ ༢ ༣ ༤ ༥་༦ ༧
ཞིང་ བཟང་མི་ ཡི་ ནོར་ བུ་ （ཞིག་）ཡིན། ཞེས་པ།
དེ་ཡང་བོད་སྐད་དུ་གྲངས་ཚིག་ཅིག་དང་ཞིག་ཅེས་པ་འདི་རྣམ་་་་་
ཀུན་མིང་ཚིག་གམ། ཡང་ན་ཁྱད་ཆོས་ཀྱི་ཚིག་རྗེས་སུ་འབྱུང་ཞིང་། པར་
སིག་གམ་སྟག་ཟིག་གི་སྐད་ཙམ་མ་གཏོགས་སྐད་ཡིག་རྙིང་མ་གཞན་དག་ཏུ་་་
ཁྱད་ཆོས་ཀྱི་ཚིག་མིང་གི་སྔོན་དུ་འབྱུང་བ་དང་། གྲངས་ཚིག་ཁྱད་ཆོས་ཀྱི་
སྔོན་དུ་འབྱུང་བ་མངོན་སུམ་དུ་མཐོང་ཐུབ་ཅིང་། བོད་སྐད་ཀྱི་ཚིག་སྒྲུབ་ཀྱི་
གོ་རིམ་དང་ཕྱོགས་ཀུན་ནས་མཐུན་པ་ནི་ཞང་ཞུང་གི་སྐད་ཙམ་ལས་གཞན་་
མེད་པའང་མངོན་སུམ་དུ་མཐོང་ཐུབ་བོ།།



• 70 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འོ་ན་བོན་པོ་ཁ་ཅིག་གིས། ཞང་ཞུང་གི་སྐད་ཡིག་གི་ཁུངས་སྟག་
ཟིག་ཏུ་བྱས་པ་བདེན་སྲིད་དེ། ཁྱད་ཆོས་ཀྱི་ཚིག་མིང་གི་རྗེས་སུ་བྱུང་བའི་
ཚུལ་དེ་བོད་སྐད་དམ་ཞང་ཞུང་གི་སྐད་དང་། སྟག་ཟིག་གི་སྐད་ཀྱི་གོ་རིམ་
མཚུངས་པའི་ཕྱིར་རོ་ཞེ་ན། རྒྱུ་མཚན་དེ་ཙམ་གྱིས་མི་འགྲུབ་སྟེ། པར་སིག་
གི་སྐད་དུ་ཁྱད་ཆོས་ཀྱི་ཚིག་མིང་གི་རྗེས་སུ་འབྱུང་ནའང་། བོད་སྐད་དུ། མི་
ཡག་པོ། ཞེས་པ་དེ་ཞང་སྐད་དུ། ནི་སྨར། ཞེས་པ་ལྟར་ཁྱད་ཆོས་ཀྱི་ཚིག་དེ་
མིང་ཚིག་གི་རྗེས་སུ་ཁ་ཐུག་ཏུ་སྦྱར་ཆོག་པ་ལ། པར་སིག་གི་སྐད་དུ་ཨ་དམ་
སྟེ་མི་དང་། ཁུབ་ཏེ་ཡག་པོ་ཞེས་པའི་ཁྱད་ཆོས་ཀྱི་ཚིག་ཕན་ཚུན་ཁ་ཐུག་ཏུ་
སྦྱར་དུ་མི་ནུས་ཤིང་། མིའི་ཁྱད་ཆོས་སྟོན་བྱེད་ཀྱི་ཚིག་ཕྲད་ཨེ་ཞེས་པ་བསྣན་
པས་ཨ་དམ་ཨེ་ཁུབ་ཏེ་མི་ཡག་པོ་ཞེས་པའི་ཚིག་སྒྲུབ་གཞི་ནས་འགྲུབ་ཐུབ་་་
པའི་ཕྱིར་དང་། ལྷག་པར་དུ། ཞང་བོད་གཉིས་ཀའི་སྐད་དུ། ཟླ་བ་བཅུ་
གཉིས། ཞེས་པ་ལྟ་བུའི་གྲངས་ཚིག་མིང་གི་རྗེས་སུ་འབྱུང་བ་དེ་ལྟར་
ནའང་། པར་སིག་གི་སྐད་དུ་དོ་ཝ་ཟདཱ་སྟེ་བཅུ་གཉིས་དང་། མཱ་སྟེ་ཟླ་བ་
ཞེས་པའི་གོ་རིམ་གྱིས་དོ་ཝཟ་དཱ་མཱ་ཞེས་གྲངས་ཚིག་མིང་གི་སྔོན་དུ་འབྱུང་བ་
དང་། བོད་སྐད་དུ། མི་ཞིག ཅེས་པའམ། མི་ཡག་པོ་ཞིག ཅེས་པ་དེ་ཞང་
ཞུང་གི་སྐད་དང་མཚུངས་པར་གྲངས་ཚིག་གང་ཡིན་པ་དེ་མིང་ཚིག་གི་ཁྱད་་་་
ཆོས་ཀྱི་ཚིག་རྗེས་སུ་འབྱུང་བ་ལ། པར་སིག་གི་སྐད་དུ། ཨེཀ་སྟེ་གཅིག་
དང་། ཨ་དམ་སྟེ་མི་ཞེས་པའི་གོ་རིམ་གྱིས་ཨེག་ཨ་དམ་ཞེས་པ་ལྟ་བུའམ། །
ཨེཀ་ཨ་དམ་ཨེ་ཁུབ་ཅེས་པ་ལྟ་བུ་གྲངས་ཚིག་དེ་མིང་ཚིག་དང་ཁྱད་ཆོས་ཀྱི་་
ཚིག་ཚང་མའི་སྔོན་དུ་འབྱུང་བས། ཚིག་སྒྲུབ་ཀྱི་སྟེང་ནས་མི་འདྲ་བའི་ཁྱད་
པར་མངོན་སུམ་དུ་མཐོང་ཐུབ་པའི་ཕྱིར་དང་། དེར་མ་ཟད། པར་སིག་གི་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། ·71.
ཕྱོགས་སུ་གཏོགས་པའི་ཡིག་རིགས་མཐའ་དག་གཡས་ངོས་ནས་གཡོན་་་་་་
ཕྱོགས་སུ་འབྲི་བའི་ལུགས་ཡིན་ལ། ཞང་ཞུང་དང་། བོད་ཀྱི་ཡི་གེ་ནི་གཡོན་
ངོས་ནས་གཡས་ཕྱོགས་སུ་འབྲི་བའི་ལུགས་ཏེ་ཤིན་ཏུ་ཐ་དད་པའི་ཕྱིར་རོ། །
དེ་ལྟར་ན་སྐད་ཡིག་འདི་དག་ཕྱོགས་ཙམ་འདྲ་བ་ནི་ཀུན་ལའང་་་་་
སྲིད་དེ། མིའི་འགྲོ་བར་གཅིག་པའི་ཕྱིར། འོན་ཀྱང་ཚིག་སྒྲུབ་དང་། ཡི་
གེའི་གྲུབ་ཚུལ། ཕྲད་དང་། རྣམ་དབྱེའི་འབྱུང་ཚུལ་སོགས་ཕྱོགས་ཀུན་ཏུ་
འདྲ་བ་ནི་བོད་དང་ཞང་ཞུང་ཙམ་ལས། འབྲེལ་ཡོད་ཀྱི་སྐད་ཡིག་གཞན་
དག་ཏུ་མེད་པའི་རྒྱུ་མཚན་དེ་ལ་བརྟེན་ནས། བོད་ཀྱི་སྐད་ཡིག་གི་ཁུངས་དེ་
ཞང་ཞུང་ཡིན་ངེས་པ་དང་། ཞང་ཞུང་གི་སྐད་ཡིག་གི་ཁུངས་ནི་ཞང་ཞུང་
རང་སྟེ། མདོར་ན་རྒྱ་དཀར་ནག་སོགས་དང་འདྲ་བ་ལོ་རྒྱུས་ཡོད་པ་ནས་
བཟུང་རང་གི་ཤེས་རིག་རང་རྐྱ་ཐུབ་པ་ཞིག་ཡིན་པ་མངོན་སུམ་ཚད་མས་་་་་་
གྲུབ་པའི་ཕྱིར་རོ།།
མཁས་པ་འགའ་ཞིག་གིས། དུས་ཕྱིས་བོད་དང་རྒྱ་ནག་བར་སྲིད་
དོན་གྱི་འབྲེལ་ཆེ་བར་བརྟེན། རྒྱ་ནག་གི་སྐད་དེ་མིང་རྐྱང་ངོ་བོ་ཙམ་སྟོན་
པའི་ལུགས་ཡིན་པ་དེ་དང་འདྲ་བ་བོད་ཀྱི་སྐད་དུའང་མིང་རྐྱང་ངོ་བོ་ཙམ་་་་་
སྟོན་པའི་ཚིག དཔེར་ན། གླང་། དང་། སྟག་ཅེས་པ་ལྟ་བུ་མང་དུ་ཡོད་
པའི་རྒྱུ་མཚན་གྱིས། བོད་སྐད་ཀྱི་ཁུངས་དེ་རྒྱ་ནག་ལ་བྱེད་པ་དེ་ནི་ཧ་ཅང་
ཐལ་ཏེ། དེ་ལྟར་ན། འཇིག་རྟེན་དུ་མིང་རྐྱང་ངོ་བོ་ཙམ་སྟོན་པའི་ཚིག་ཇི་
སྙེད་ཅིག་ཡོད་པ་དེ་ཀུན་གྱི་ཁུངས་རྒྱ་ནག་ཡིན་དགོས་པར་འགྱུར་བའི་ཕྱིར།
གྲུབ་ཏེ། བོད་སྐད་ཀྱི་མིང་ཚིག་ཡིན་ན་མིང་རྐྱང་ངོ་བོ་ཙམ་སྟོན་པའི་ཚིག་
ཡིན་པའི་ཁྱབ་པ་མེད་པའི་ཕྱིར་ཏེ། དཔེར་ན། སྟག་པ། གླང་མ། ཞེས་པ་



• 72 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལྟ་བུའི་ཕྲད་དང་འབྲེལ་བས་ཤིང་གི་བྱེ་བྲག་གི་མིང་སྟོན་པ་ལས། སེམས་
ཕན་སྟག་དང་གླང་གི་དོན་སྟོན་བྱེད་མིན་པ་དང་། ཡང་ན་ཤིང་གི་བྱེ་བྲག་
དེ་དག་སེམས་ཅན་དེ་དག་དང་འབྲེལ་བ་སྟོན་པའི་ཚིག་གང་ཡང་མ་ཡིན་པ་
བཞིན་ནོ།།
བོད་ཀྱི་ཆོས་རྒྱལ་རྣམས་ཀྱི་སྐུ་རིང་དུ་རྒྱ་དཀར་ནག་ནས་ཆོས་དང་
རིག་གནས་སོགས་མང་དུ་སྤྱན་དྲངས་པ་དེ་བོད་ལ་དེ་སྔོན་ཡི་གེ་དང་ཤེས་་་་་
རིག་གང་ཡང་མེད་པའི་རྒྱུ་མཚན་གྱིས་མ་ཡིན་པའི་ཤེས་བྱེད་གཞན་ཡང་་་་་
ཡོད་དེ། ལེགས་བཤད་མཛོད》（ཤ184ང12)ལས།“དབང་ཆེན་ལས། རྒྱལ་
གྲི་རུམ་བཙན་པོ་གླེན་པའི་རིང་ལ་གཤེན་པོ་དང་རྒྱལ་པོའི་བར་དུ་སྙན་ཕྲ་་་་
ཞུགས་ཏེ། ཞེས་དང་། ཕྱི་རྒྱུད་ལས། ལྡེ་གྱིམ་ཚ་རྨ་ཆུང་གིས་བསྟན་སྲུང་
མཐུ་ཆེན་བསྒྲུབས་ཏེ་མཐུའི་དྲེགས་པ་སྐྱེས་པས། རྒྱལ་པོ་དང་གཤེན་པོའི་
བར་དུ་སྙན་ཕྲ་ཞུགས་ཏེ” ཞེས་རྐྱེན་གྱི་གཙོ་བོ་ནི་རྒྱལ་པོ་དང་སྐུ་གཤེན་གྱི་་་༌་
བར་དུ་ཕྲ་མ་བྱུང་བ་ལ་བརྟེན་ནས། རྒྱལ་པོ་གྲི་གུམ་བཙན་པོས་བོན་
བསྣུབས་པར་བཤད་པའི་ཕྱིར་དང་། བ་སྙན་ཕྲའི་དངོས་དོན་ཡང་།
[ཤ186ང12] དབང་ཆེན་ལས། “ངའི་རྒྱལ་སྲིད་དང་། ཁྱོད་ཀྱི་བོན་སྲིད་
གཉིས་ཙམ་མངའ་རིས་འདི་རུ་མི་ཤོང་བ་འདྲ་བས། ལྷ་བོན་སྒོ་བཞི་དང་།
གེ་ཁོད་ཐིས་འཕེན་དང་། ： གཅོ་གྱིམ་བུ་ལན་ཚ་རྣམས་བདག་གི་སྐུ་སྲུང་དུ་
བཞག་འཚལ། ཕྱི་མ་རྣམས་བོད་རུ་བཞི་ལས་འདས་པར་གཤེགས་ཤིག”ཅེས་
དང་། ཡང་（ཤ185ང202“བློན་པོ་ལི་བཙན་བཞེར་ན་རེ། རྗེ་རྒྱལ་ལགས།
བོན་པོ་མགོ་མཐོ་ན་རྗེ་ཡི་མངའ་ཐང་ཁྱེར།” ཞེས་སོགས་ཀྱིས་རྒྱལ་བོན་བར་་
དུ་ཟོན་ཆེན་པོ་ཞིག་བྱུང་ཡོད་པ་མངོན་སུམ་དུ་གསལ་བའི་ཕྱིར་རོ།།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 73 •
དེ་ལྟར་རྒྱལ་པོས་བོན་ལ་ཟོན་དགོས་པའི་རྒྱུ་མཚན་ཅི་ཞེ་ན། བོན་
པོ་རྣམས་ལ་མཐུ་ཆེན་པོ་ཡོད་པས་རྒྱལ་པོ་ལ་ཟོན་བྱུང་བ་ཡིན་སྲིད་མོད།
ཕལ་ཆེར་བོན་པོའི་རྒྱབ་རྟེན་དུ་ཞང་ཞུང་ཡོད་པའི་རྒྱུ་མཚན་གྱི་ཟོན་བྱུང་་་་་་
ཡོད་པར་གྲུབ་ཏེ། སྔོན་དུས་སྟོན་པ་གཤེན་རབ་མི་བོ་ཆེ་བོད་ཡུལ་དབུས་སུ་
བྱོན་པའི་དུས་དེར། ཞང་ཞུང་དུ་སྟོབས་འབྱོར་མངའ་ཐང་དང་ལྡན་པའི་
རྒྱལ་པོ་ཡོད་ཅིང་། བོད་དུ་བོན་པོའི་མིང་ཅན་འགའ་ཞིག་ལས། ད་དུང་
བོད་ཀྱི་རྒྱལ་རབས་ཀྱི་དབུ་མ་བརྙེས་པ་བོན་གཞུང་མང་པོ་ལས་བཤད་་་་་
ཅིང་། དེ་ལ་བརྟེན་ནས་རྒྱལ་པོ་གྲི་གུམ་བཙན་པོའི་དུས་སུ་ཞང་ཞུང་གི་
སྟོབས་དབང་བོད་ལས་ཆེས་ཆེ་བར་ཡོད་པ་གྲུབ་པའི་ཕྱིར་དང་། ཆོས་རྒྱལ་
སྲོང་བཙན་སྒམ་པོའི་དུས་སུའང་། ཞང་ཞུང་ལ་ཟོན་ཡོད་པའི་རྒྱུ་མཚན་
ཀྱིས་མཐར་ཞང་ཞུང་བོད་ཀྱི་མངའ་འོག་ཏུ་བསྡུས་པའང་དོན་གྱི་གྲུབ་ཏེ།
ཐོག་མར་ཞང་བོད་གཉེན་དུ་འབྲེལ་བའི་ཚུལ། བྱམས་མའི་ལུང་《དར་རྒྱས་
གསལ་སྒྲོན》4 （669ཤ87བ1） ལས། “བཙན་མོ་ཡང་བྱམས་མ་ལས། ཞང་
ཞུང་ནས་ཞང་ཞུང་ཟ་ལིག་ཏིང་སྨན་བླངས་པས། ཞང་ཞུང་གི་ལྷ་གཤེན་
རབ་བསྟན་པའི་གཙོ་བོ་རྒྱང་ལོ་གཅིག་པའི་སྐུ་ཚད་གཏན་དྲངས་ནས། ཐེམ་
ཐེམ་ལྷ་ཁང་བཞེངས།” ཞེས་རྒྱལ་པོའི་བཙུན་མོ་ཀུན་གྱི་ཐོག་མ་དེ་ཞང་ཞུང་
ནས་བླངས་ཏེ་གཉེན་དུ་འབྲེལ་བར་བཤད་པ་དང་། 《ལྡེའུ་ཆོས་འབྱུང་ཆེན་
མོ་བསྟན་པའི་རྒྱལ་མཚན》$ （ཤ10959)ལས།“ཇོ་མོ་རྒྱ་བལ་ཞང་ཞུང་བྱུང་
ནས་བླངས།”ཞེས་དང་། ཡང་（ཤ117ང7)ལས། ཞང་ཞུང་བཟའ་བྱ་བ་ཁབ་
ཏུ་བཞེས། དེ་ལ་སྲས་མ་འཁྲུངས། ཞེས་དང་། 《ཆོས་འབྱུང་མཁས་པའི་
དགའ་སྟོན》（སྟོད་ཆ་ཤ24054）ལས།“ཞང་ཞུང་གཟའ་ཤི་ཀུས་བྲག་ལྷའི་རྩེ་



• 74. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཞེངས།” ཞེས་དང་། （ཤ25259) ལས། “ཞང་ཞུང་གི་རྒྱལ་པོ་ལིང་
དམིག་བཀྲའི་སྲས་མོ་ལྷ་ གཅིག་ མིག་ སྨན་ གྱིས་ལྐོག་ པའི་ ཐུགས་དམ་་་་
བཞེངས།”ཞེས་དང་། 《རྒྱལ་རབས་གསལ་བའི་མེ་ལོང》（ཤ158ང16）ལས།
“ཞང་ཞུང་བཟའ་ལི་ཐིག་སྨན་གྱིས་ཐེམ་བུ་བཀོག་པའི་ལྷ་ཀང་བཞེངས།”
ཞེས་དང་། 《རྒྱ་བོད་ཡིག་ཚང་ཆེན་མོ》ཞེཤ163ང3） ལས། “ཞང་ཞུང་
བཟའ་ལི་ཏིག་མན་གྱིས། ཁྲམ་བུ་ལྐོག་མ།” ཞེས་དང་། སྡེ་སྲིད་སངས་རྒྱས་
རྒྱ་མཚོས་མཛད་པའི་《བཻ་དཀར》ཞཚེ cཤ147ན7） ལས་ཀྱང་།“འུན་ཤིང་ཀོང་
ཇོ་ས་ཕག་ལོ། བལ་མོ་ཁྲི་བཙུན་ལྕགས་ཁྱི་ལོ། ཞང་བཟའ་ལི་ཏི་རྣམ་གསུམ་
ལ། སྲས་མེད་ལོ་བར་གཅོད་དགོས་ཞེས།”ཞེས་པས་ཞང་ཞུང་བཟའ་ལི་ཏི་སྟེ་
རླུང་ལེགས་ཞེས་བྱ་བ་ཞིག་ཡོད་པར་བཤད་པ་དང་། ཏུན་ཧོང་ནས་ཐོན་
པའི་རྒྱལ་རབས་(P1572 x ང398）ལས།“རྒྱལ་འདིའི་རིང་ལ། ཞང་ཞུང་
ལྡེ་བུ། གཉེན་གྱི་ཡང་ངོ༌། འཐབ་ཀྱི་ཡང་སྐལ་ཏེ། ཞང་ཞུང་བདག་
དུའ། བཙན་མོ་སད་མར་ཀར། ལིག་མི་རྒྱ་ལ་ཆབ་སྲིད་ལ་གཤེགས་སོ། །
སྔ་ན་ཤུད་ཀེ་ཟ་རྩལ་ཐིང་ཤགས་མཆིས་སྟེ། བཙན་མོ་ནང་ནི་མྱི་བརྣལ་
བར། ལིག་སྤྱི་རྒྱལ་ཤུད་ཀེ་ཟ་རྩལ་ཏིང་ཤགས་གནང་སྟེ། བཙན་མོ་ཡང་
ལིག་མྱི་ཅུའི་སོ་ནམ་དང་བུ་སྲིད་སྤྱི་མཛད་ཆིང་ལོག་ཤིག་ན་བཞུགས་པར། །
འདིར་དྲལ་གྱི་སྙན་དུ་གདའ་སྟེ། །བཙན་མོ་དེ་ལྟར་ལོག་པ་བགྱིས་ན།
ཆབ་སྲིད་ཀྱི་དཀྲུགས་མར་འགྱུར་བས་དེ་ལྡེ་བུ་མ་བགྱིད་པར། ལིག་མི་རྒྱའི་
སོ་ནམ་དང་བུ་སྲིད་ཟུང་ཤིག་ཆེས། སྤུག་གྱིམ་བཙན་རྨང་ཆུང་བཀའ་སྩལ་
ཏེ། མཁར་ཁྱུང་ལུང་དུ་མཆིས་ན། བཙན་མོ་མི་བཞུགས་ཏེ། ཆབ་ཉ་ལ་
རོལ་ཞིང་། མཚོ་མ་པང་དུ་གཤེགས་ནས། རྨང་ཅུང་མ་བང་དུ་མཆི་སྟེ།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 75.
བཙན་མོ་ཞ་སྔར་ཕྱག་བགྱིས་ནའ། བཙན་མོ་ཕལ་ནས་བཙན་པོ་དྲལ་གྱི་
ཞ་སྔ་ནས། །ཐུགས་བདེ་འམ་མི་བདེ་ཞེས་བཀའ་སྩལ་ཏོ། །ཐུགས་བདེ་
ཞེས་གསོལ་ཏོ། །རྨང་ཅུང་གློ་བ་བདེ་ཞེས་རྨས་ན། གློ་བ་བདེ་ཞེས་གསོལ་
ཏོ། །ལུང་གི་རྗེས་ལ། །བཙན་པོ་དྲལ་གྱིས་བཀའ་འདི་ཞེས་སྩལ་ཏོ་ཞེས་
གསོལ་ཏོ། །བཙན་མོ་ཞལ་ནས། རྨང་ཅུང་། བཙན་པོ་དྲལ་གྱི་ཞལ་
དང་འདྲའ་སྟེ། མགྲོན་ཀྱིས་ཕྱག་ལ་འཚོལ་ཆིག་ཆེས་ཕྱག་ལ་སྩལ་ནས།
བཙན་མོས། མགུར་བླངས་པའོ། །
ཡུལ་གྱི་(ནི》སྐལ་པོག་པ། ཁྱུང་ལུང་ནི་རྡུལ་མཁར་ཞིག མུ་སུ་ནི་
གཞན་ན་རེ། ཕྱི་བལྟས་ནི་ངམ་དང་བྲག ནང་བལྟས་ནི་གསེར་དང་
དབྱིག །བདགི་ནི་གཡར་སྔ་རུ། མཆིས་ཆུ་ནི་མ་ཐོའམ། སྐུ་མོ་ནི་བསེང་
བསེང་མོ། བྲན་གྱི་ནི་སྐལ་པོག་པ། གུ་གེ་ནི་རྐང་ཕྲན་ཞིག འཁོལ་དུ་ནི་
མ་ཐོ་འམ། །གུ་གེ་ནི་བདྲིས་ཤིང་སྡོང་། །ཟས་ཀྱི་ནི་སྐལ་པོག་པ། ཉ་
དང་ནི་གྲོ་མཆིས་ཏེ། །འཚལ་དུ་ནི་མ་ཐོ་འམ། །ཉ་གྲོ་ནི་བཆའ་ཞིང་ཀའ། །
ཕྱུགས་ཀྱི་ནི་སྐལ་པོག་པ། །ཤ་དང་ནི་རྐྱང་མཆིས་སྟེ། །འཚོ་རུ་ནི་མ་ཐོ་
འམ། །ཤ་རྐྱང་ནི་བཙའ་ཞིང་རྒོད། །ཀྱེ་བྱང་འབྲོག་ནི་ཡ་བི་ན། །ཕོ་
མའི་ནི་འབྲོང་གཅིག་པ། །བྱང་འབྲོག་ནི་འབྲོང་དགུམ་ན། །ཕུ་ནས་ནི་
ཁུས་འདེབས་པའི། །ལྡོང་ཐོང་ནི་འཕན་གྱིས་ཐོབ། །མདའ་ནས་ནི་
གཡབ་འདོར་བ། །སྐྱི་འི་ནི་ཤ་དང་སྤུག །དབུས་ནས་ནི་དཔོར་འཕེན་
བ། །ཡར་ཀྱི་ནི་ལྷོ་དང་རྔགས། །པུ་ནས་ནི་ཁུས་བཏབ་ཅིང་། །མདའ་
ནས་ནི་གཡབ་བོར་ནས།. །དེ་འི་ནི་བར་བར་དུ། །ཕོ་མའི་ནི་
(འབྲོང）བཀུམ་ཞིང་། །ཐུར་ཐུར་ནི་ཕྱིང་བའི་བཅུད། །རུ་རྒྱུས་ནི་ལྡོང་
ཚོ



• 76 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཏོང་སྩལད། ཤ་སྐོ་ནི་ལྷོ་(ལྷོ)རྗེགས་སྩལད། །ཝོ་ཤོག་ནི་ཤ་སྤུག་སྩལད། །
མཆིལ་པའི་ནི་རུ་སྲུབས་ལ། སྟགི་ནི་ཤ་བཏགས་ཤིང་། གཡས་སུ་ནི་མ་ཡོ་
ཤིག །གཡོན་དུ་ནི་མ་རྡལ་ཆིག །གཡས་སུ་ནི་ཡོ་བ་ན། །སོ་བྱ་ནི་གེ་
བོ་ཆུང་། །གཡོན་དུ་ནི་རྡལ་བ་ན། སྲམ་བུ་ནི་གོང་ཏེ་དངུལ། །མར་གྱི་
ནི་ཆང་ཆང་ལ། གཡུར་གྱིས་ནི་མ་བནབས་ན། །སང་ཕྱི་ནི་གནངས་སླད་
ན། སྲམ་གྱིས་ནི་འཚལ་ཏ་རེ། །ཉ་མོ་ནི་མཐོང་རྒོལ་ཞིག །མཐོང་རྒོལ་
ནི་མཐོང་ལ་རྒོལ། མཆིལ་པའི་ནི་སྣང་ （སྣར）ཐོགས་ཤིག །
སྣང(སྣར）ཐོགས་ནི་སྣང་(སྣར》ལ་ཐོགས། །རིང་གི་ནི་གོད་（གོང》ལེན་
དང་། །ས་འི་ནི་གྱི་གོ་ལྟ། །ཇེ་ཉེ་ནི་ཇེ་ཉེ་ན། །ཡར་པ་ནི་དགུང་དང་
ཉེ། དགུང་དཀར་ནི་སི་ལི་ལི། །ཇེ་ཉེ་（ནི） ཇེ་ཉེ་ན། །གླ་སྐར་ནི་བྲག་
དང་ཉེ། བྲག་དཀར་ནི་སི་ལི་ལི། །སྡུར་(སྤུར)བ་ནི་ཆབ་དང་ཉེ། གྱུར་
སྲམ་ནི་ཕྱོ་ལ་ལའ། །ཉེན་ཀར་ནི་དོག་དང་ཉེ། འབྲས་དྲུག་ནི་སི་ལི་ལི། །
མལ་དྲོ་ནི་ཀླུམ་དང་ཉེ། སྐྱི་བསེར་ནི་སྤུ་རུ་རུ། །ཇེ་ཉེ་ནི་ཇེ་ཉེ་ན། ར་ཉེ་
ནི་ཤུགས་(པ） ཐུ། །ཡར་གྱི་ནི་བྱེ་མ་ལ། ལྷན་ལྷན་ནི་འགྲོས་མོ་འདི། །
སྐྱི་འི་ནོ་པུར་ཐབ་སུ། ཟ་དུར་ནོ་བཏབ་ཀྱང་རུང་། །ཞེས། མགུར་བླངས་
པ་འི་རྗེས་ལ། རྨང་ཅུང་མཆིད་ཕྱག་བགྱིས་པ་ལས། །བཙན་པོ་དྲལ་ལ། །
བཀའ་ལན་ཡི་གེར་གསོལ་བ་ནི་ཆང་མ་མཆིསོ། བཙན་པོ་དྲལ་གྱི་ཞ་སྔ་ནས་
ཐུགས་བདེ་ཞིང་བཞུགས་པ་གློ་བ་དགའ་ཞིང་མཆིས་སོ། བཙན་པོས་བཀའ་
སྩལ་པ་ནི། གུམ་ཆད་གཉིས། རྡོ་རྗེ་ཐོག་གིས་འཚལ་ཞིང་མཆིས་སོ། །
བཙན་པོ་འི་ཕྱག་དུ་འད་པུལ་ཆིག་ཆེས། ཞུ་གཡག་ཞུ་གཆིག་ཕྱག་རྒྱས་
བཏབ་ནས་བསྐུར་རོ། །གྱིམ་བརྩོན་རྨང་ཅུང་སླར། བཙན་པོ་སྤྱན་སྔར་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 77 •
མཆིས་ནས། །བཙན་མོས་བཀའ་ལན་ཡི་གེར་གསོལ་པ་ནི་ཆང་མ་མཆིས། །
མགུར་བླངས་པ་འི་ཚིག་ནི་འདི་ཞེས་མཆི། ཕྱག་རྒྱས་བཏབ་སྟེ་སྐུར་བ་འདི་
ལགས་ཤེགས་གསོལ་པ་ལས། །ཞུ་ཕྱག་རྒྱ་ཕྱེ་སྟེ། གཟིགས་ན། གཡུ་རྙིང་
བཟང་པོ་སུམ་ཅུ་ཙམ་ཞིག་བྱུང་སྟེ། བཙན་པོ་དགོངས་དགོངས་ནས། ཡུ་
བུས་ལིག་མྱི་རྒྱ་ལ་རྒོལ་ཕོད་ན་ནི་གཡུ་ཐོགས་ཤིག རྒོལ་མ་ཕོད་ན་ནི་བུད་
མེད་དང་མཚུངས་ཞུ་གྱོན་ཞིག་ཟེར་བ་ལྟ་ཞེས་བཀའ་སྩལ་ནས། རྗེ་བློན་
བློད་བློད་དེ། ལོག་རྩི་རྒྱུའི་སྲིད་བརླག་གོ།” ཞེས་པ་འདིར་རྒྱལ་པོ་ཁྲི་ལྡེ་སྲོང་
བཙན་གྱི་མཚན་གསལ་ནའང་། གཤམས་ཀྱི་དངོས་བསྟན་དུ་སྲོང་བཙན་
སྒམ་པོ་ཡིན་པ་ཤིན་ཏུ་གསལ་བས་དོན་དུ་ཁྲི་ལྡེ་སྲོང་བཙན་ཞེས་པའི་དོན་་་་་
ཡིན་ཞིང་། དེ་དག་གི་དོན་དུས་ཕྱིས་ཀྱི་བོད་སྐད་དང་བསྟུན་ན་འདི་སྐད་
དོ། །རྒྱལ་པོ་འདིའི་རིང་ལ། ཞང་ཞུང་དཔོན་སྲས་ནི། གཉེན་གྱི་དྭངས་མ།
འཐབ་ཡའི་ཡང་སྐས་ཏེ། ཞང་ཞུང་བདག་མཛད་དུ། རྒྱལ་པོའི་སྲིང་མོ་སད་
མ་ཀར་（ཞང་ཞུང་གི་རྒྱལ་པོ）སྲིད་པའི་རྗེའི་ཁབ་ཏུ་གཤེགས་སོ། །དེ་སྔོན་
ཤུད་ཀི་བཟའ་རྩལ་ཐིང་ཤགས་ལྷགས་པ། བཙན་མོ་དང་མ་མཐུན་པར། །
སྲིད་པའི་རྗེ་ལ་ཤུང་ཀེ་སྩལ་ཐིང་ཤགས་ནང་མང་ཆགས་ནས། བཙན་མོ་
སྲིད་པའི་རྗེའི་སོ་ནམ་དང་བུ་སྲིད་མ་མཛད་དེ་ལོགས་ཤིག་ན་བཞུགས་པ།
བཙན་པོ་མི་པོའི་སྙན་དུ་གསན་ཏེ། བཙན་མོས་དེ་ལྟར་ལོག་པར་མཛད་
ན། ཆབ་སྲིད་ཀྱི་དཀྲུགས་གཞིར་འགྱུར་བས། དེ་ལྟར་མ་མཛད་པར། །
སྲིད་པའི་རྗེའི་སོ་ནམ་དང་བུ་སྲིང་ཟུང་ཞིག་ཅེས། སྤུག་གྱིམ་གཙན་རྨང་
ཆུང་ལ་བཀའ་སྩལ་ཏེ། མཁར་ཁྱུང་ལུང་དུ་མཆེད་བཏང་བ་ན། བཙན་
མོ་མ་བཞུགས་ཏེ། ཆབ་ལ་རོལ་དུ་མཚོ་མ་ཕམ་དུ་གཤེགས་འདུག་ནས།



• 78 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྨང་ཆུང་མ་ཕམ་དུ་སོང་སྟེ། བཙན་མོའི་ཞལ་སྔར་ཕྱག་བགྱིས་པ་ན། །
བཙན་མོའི་ཕལ་ནས། བཙན་པོ་མིང་པོའི་ཐུགས་བདེའམ་མི་བདེ་ཞེས་
དྲིས་པར། ཐུགས་བདེའོ་ཞེས་གསོལ་ཏོ། །དེ་ནས་བཙན་པོ་མིང་པོས་
བཀའ་འདི་བཞིན་སྩལ་ཏོ་ཞེས་གསོལ་ཏོ། །བཙན་མོའི་ཞལ་ནས། རྨང་
ཆུང་ནི། བཙན་པོ་མིང་པོའི་ཞལ་དངོས་དང་འདྲ་བས་མགྲོན་གྱི་ཕྱག་ལན་
ལོངས་ཤིག་ཅེས། ཕྱག་ལན་སྩལ་ནས། བཙན་མོས་མགུར་བླངས་པ།
ཡུལ་གྱི་སྐལ་ཕོག་པ། །ཁྱུང་ལུང་ནི་རྡུལ་མཁར་ཞིག་“སོགས་ནས”སྐྱི་ལི་ནི་
པུར་ཐབས་སུ། ཟ་དུར་ནི་བཏབ་ཀྱང་རུང་། །ཞེས་མགུར་བླངས་པའི་
རྗེས་ལ། རྨང་ཆུང་གིས་མཆིད་ཕྱག་བགྱིས་པའི་ཚེ་(བཙན་མོའི་ཞལ་
ནས་）བཙན་པོ་མིང་པོ་ལ་བཀའ་ལན་ཡི་གེར་གསོལ་བ་ནི་ཅང་མ་མཆིས་སོ། །
བཙན་པོ་མིང་པོ་ཐུགས་བདེ་ཞིང་བཞུགས་པ་ནི་སྤྲོ་བ་ཆེ། བཙན་པོས་
བཀར་སྩལ་བ་ནི། ཅི་ནུས་གང་ནུས་སུ་བསྒྲུབ་པར་བགྱིའོ། །བཙན་པོའི་
ཕྱག་ཏུ་འདི་ཕུལ་ཅིག་ཅེས་ཞུ་རྟེན་ཞིག་ཕྱག་རྒྱས་བཏབ་ནས་བསྐུར་རོ། །
གྱིམ་བཙན་རྨང་ཆུང་སླར་བཙན་པོའི་སྤྱན་སྔར་མཆིས་ནས། བཙན་མོས་
བཀའ་ལན་ཡི་གེར་གསོལ་བ་ནི་ཅང་མ་མཆིས། མགུར་བླངས་པའི་ཚིག་ནི་
འདི་ཞེས་མཆི། ཕྱག་རྒྱས་བཏབ་ཏེ་བསྐུར་བ་ནི་འདི་ལགས་ཞེས་གསོལ་བ་
ལས། ཞུ་རྟེན་ཕྱག་རྒྱ་ཕྱེས་ཏེ་གཟིགས་པ་ན། གཡུ་རྙིང་བཟང་པོ་སུམ་
ཅུ་ཙམ་ཞིག་བྱུང་སྟེ། བཙན་པོས་དགོངས་དགོངས་ནས། རང་རེས་
སྲིད་པའི་རྗེ་ལ་རྒོལ་ནུས་ན་ནི་གཡུ་ཐོགས་ཤིག རྒོལ་མི་ནུས་ན་ནི་བུད་
མེད་དང་མཚུངས་པས་ཞུ་གྱོན་ཅིག་ཟེར་བའི་དོན་ནོ་ཞེས་བཀའ་སྩལ་ནས།
རྒྱལ་བློན་ཀུན་བྲེལ་ཟིང་ཟིང་གིས། སྲིད་པའི་རྗེའི་སྲིད་བརླགས་སོ། །



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 79 •
རྒྱལ་པོ་འདིའི་རིང་ལ། ཞང་ཞུང་གི་རྒྱལ་པོ་ལ་དམག་དྲངས་ཏེ། ཆབ་
སྲིད་མཛད་ནས། ཞང་ཞུང་གི་རྒྱལ་པོ་སྲིད་པའི་རྗེའི་སྲིད་བརླགས་ཏེ།
ཞང་ཞུང་ཐམས་ཅད་འབངས་སུ་བཀུག་གོ །ཞེས་པའི་དོན་ནོ།།
དེ་ལྟར་ན་ཆོས་རྒྱལ་སྲོང་བཙན་སྒམ་པོས་བོད་ཡུལ་དུ་དམ་པའི་་་
ཆོས་ཀྱི་སྲོལ་འབྱེད་གནང་བ་ལ་བརྟེན་ནས་རྒྱ་དཀར་ནག་སོགས་ཀྱི་ཡུལ་གྱི་ས་
ཡུལ་གྲུ་མང་པོ་དང་འབྲེལ་བ་གསར་དུ་བཙུགས་པ་དེ་ལའང་ཆོས་ཙམ་དུ་མ་
ཟད་སྲིད་ཕྱོགས་ནས་གནད་འགགས་ཤིན་ཏུ་ཆེ་བ་ཞིག་བྱུང་ཡོད་ངེས་པ་་་་
དང་། དེ་ལ་བརྟེན་ནས་སྟོབས་འབྱོར་མངའ་ཐང་དང་ལྡན་པའི་ཞང་ཞུང་
གི་རྒྱལ་པོའང་ཆམ་ལ་ཕབ་ཏེ། ཞང་ཞུང་དེ་བོད་ཀྱི་མངའ་འོག་ཏུ་བསྡུས་
པ་ནི་རིག་པ་དང་ཚད་མས་གྲུབ་པའི་ཕྱིར་རོ།།
ཡང་《ཞང་ཞུང་སྙན་རྒྱུད་ཀྱི་ལོ་རྒྱུས》@© （260ཤ1ན5） ལས། རྒྱལ་
པོ་ནི་ཞང་ཞུང་གི་རྒྱལ་པོ་ལིག་མིང་རྐྱ། མོན་གྱི་རྒྱལ་པོ་ས་ན་ར་ལིང་།
བོད་ཀྱི་རྒྱལ་པོ་ཁྲི་སྲོང་ལྡེ་བཙན་བཞུགས་པའི་དུས། དེ་གོང་རྒྱལ་པོ་རེ་ལ་
སྐུ་འཁྲུངས་པའི་དུས་སུ། ཕྱི་བློན་གཅིག ནང་བློན་གཅིག ཕྲིན་བློན་
གཅིག་དང་གསུམ་ལས་མེད། ཁྲི་སྲོང་ལྡེ་བཙན་གྱི་རིང་ལ། ཕྱི་བློན་བཅུ།
ནང་བློན་བཅུ། ཕྲིན་བློ་བཅུ་སྟེ། སུམ་ཅུ་ཡོད་པའི་དུས་དེར་རྒྱལ་པོ་
མངའ་ཐང་ཆེ་སྟེ། སྟག་གཟིག་ནོར་གྱི་རྒྱལ་པོ་བཏུལ་ནས། ཚོང་ལམ་
མཐའ་བར་དུ་ཆུ་བོ་ཆེ་པོས་ཆོད་པ་ལས། ཤིང་རིང་གི་ཟམ་པ་འཛུགས་པ་
དང་། སྐུ་སྲུང་བྱེད་པར་ཁས་བླངས་སོ། །དེ་དུས་ཞང་ཞུང་གི་རྒྱལ་པོ་
ལིག་མི་རྐྱ་བཞུགས་ན། ཞང་ཞུང་ལ་དམག་སྟོང་སྡེ་དགུ་ཁྲི་དགུ་འབུམ་
ཡོད་པའི་སྟེང་དུ། སུམ་པ་སྟོང་བུ་ཆུང་ཡན་ཆད་མངའ་རིས་ཡིན་ལ།



----
----
--
----
-
--
-
• 80 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བོད་ལ་སྟོང་སྡེ་བཞི་བཅུ་རྩ་གཉིས། སྟོང་བུ་ཆུང་གཅིག་དང་རྩ་གསུམ་
ལས་མེད་ན། ཞང་ཞུང་གི་རྒྱལ་པོ་བོད་ཀྱི་རྒྱལ་པོས་མངོན་སུམ་དུ་བཏུལ་
དུ་མི་ཐུབ་སྟེ། བོད་ཀྱི་རྒྱལ་པོའི་ཐུགས་ལ་བརྣག་པ་དང་། ངན་གྱི་གཡོ་
སྒྱུས་བཏུལ་ལོ་སྙམ་མོ། །དེའི་དུས་ན་ཞང་ཞུང་རྒྱལ་པོ་ལ་བཙུན་མོ་གསུམ་
ཡོད་པའི་ཆུང་ཤོས་གུ་རུབ་ཟ་སྣང་སྒྲོན་ལེགས་མོ་བྱ་བ། “བོད་ཀྱི་དམག་
མིས་ཞང་ཞུང་གི་རྒྱལ་པོ་བཀྲོངས་སོ། །དེར་ཞང་ཞུང་འབུམ་སྡེ་ནི་ཕམ།
བོད་ཀྱི་ཁྲི་སྡེ་ནི་རྒྱལ་ལོ།” །ཞེས་པ་སོགས་ལ་ལོ་རྒྱུས་མཁན་པོས་རྒྱལ་པོ་
ཁྲི་སྲོང་ལྡེ་བཙན་གྱི་དུས་དང་གོ་འཁྲུགས་ནས་བཤད་པ་དང་། བོན་ལ་ཆེ་
བ་འདོན་པའི་ཚིག་མང་པོས་བསླད་པ་མངོན་སུམ་དུ་གསལ་ནའང་། ལོ་
རྒྱུས་ཀྱི་ཁུངས་སུ་འོས་ཤིང་དཔྱད་པ་རྣམ་པ་གསུམ་གྱིས་གཏན་འབེབས་འོས་
པའང་མང་དུ་ཡོད་པའི་ཕྱིར་རོ། །ཆོས་རྒྱལ་ཁྲི་སྲོང་ལྡེ་བཙན་གྱི་དུས་སུ་རྒྱ་
གར་ནས་མཁན་ཆེན་ཞི་བ་འཚོ་སྤྱན་དྲངས་པས་བོད་དུ་དམ་པའི་ཆོས་སྤེལ་་
མ་ནུས་ནས། འཛམ་བུའི་གླིང་ཙམ་ན་ཆེ་བའི་རིག་སྔགས་འཆང་ཆེན་པོ་
སློབ་དཔོན་པདྨ་སཾ་བྷ་ཝ་སྤྱན་དྲངས་པར་བཤད་པ་དེ་ལའང་དཔྱད་དགོས་་་་
པ་མེད་ན། དེ་ལྟ་བུའི་མཐུ་ཆེན་པོ་ཞིག་སྤྱན་དྲངས་པའི་དགོས་པ་མེད་
པའི་ཕྱིར་རོ།།
ཚལ་པའི་《དེབ་དམར》ཤ3958）ལས།“སྔར་ཡབ་མེས་ཀྱི་རིང་ལ་
མ་འདུས་པའི་ཤར་ཕྱོགས་རྒྱ་ནག་པོའི་འདུ་ས་སོ་མཚམས། སོ་ལོན་ཤན་
གྱི་རི་བརྒྱུད་དར་དཀར་གྱི་ཡོལ་བ་འདྲ་བ་ལ་བཏུགས། ནུབ་སྟག་གཟིག་
གི་སོ་མཚམས། སྟག་ཤ་དུང་གི་སྒོར་མོ་ཅན་ལ་བཏུགས། བྱང་ཕྱོགས་
ཧོར་གྱི་སོ་མཚམས་བྱེ་མ་སྒང་རི་ཉ་སྣང་མའི་རྒྱབ་འདྲ་བ་ལ་གཏུགས།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 81 •
འཛམ་བུ་གླིང་གསུམ་གཉིས་ཞེས་མངའ་བདག་ཁྲི་རལ་གྱི་དུས་སུ་བོད་ཀྱི་་་་༌
རྒྱལ་པོའི་མངའ་ཐང་སྟག་གཟིག་གི་ས་མཚམས་སུ་གཏུགས་པར་བཤད་པ་་་་
དེས། ཞང་ཞུང་གི་མངའ་ཁོངས་ཡོངས་རྫོགས་རྒྱལ་པོ་ཁྲི་རལ་གྱི་དུས་སུ་
དབང་དུ་བྱས་པར་གྲུབ་སྟེ། ཞང་ཞུང་གི་ས་མཚམས་སྟག་གཟིག་དང་
འབྲེལ་བའི་ཕྱིར་རོ།
འོ་ན་（ཞང་ཞུང་སྙན་རྒྱུད་ཀྱི་ལོ་རྒྱུས》（261ཤ2ན2] ལས། “སྟག་་
གཟིག་ནོར་གྱི་རྒྱལ་པོ་བཏུལ་ནས།” ཞེས་བཤད་པ་ཅི་ཞེ་ན། སྟག་གཟིག་
བཏུལ་ན་ཞང་ཞུང་ཡོངས་རྫོགས་དབང་དུ་བྱས་ཡོད་པར་ངེས་ནའང་།
རྒྱལ་པོ་ཁྲི་རལ་གྱི་སྐབས་སུ་སྟག་ཟིག་དང་ས་མཚམས་འབྲེལ་བར་བཤད་པ་་་
དེ་ལྟར་ན། བོད་དང་ཞང་ཞུང་རེས་ རྒྱལ་རེས་ཕམ་གྱི་ལོ་རྒྱུས་མང་པོ་ཞིག་
བར་འདིར་བཤད་རྒྱུ་ཡོད་པའི་ཤེས་བྱེད་ཁྱད་དུ་འཕགས་པ་ཞིག་སྟེ།
མདོར་ན་རྒྱལ་པོ་གྲི་གུམ་བཙན་པོ་དང་། ལྷག་པར་དུ་ཆོས་རྒྱལ་སྲོང་
བཙན་སྒམ་པོའི་དུས་ནས་བཟུང་བོད་ཀྱི་རྒྱལ་རབས་མང་པོ་ཞིག་གི་རིང་ལ་་་་
ཞང་ཞུང་མངའ་འོག་ཏུ་བསྡུ་བའི་མཛད་པ་རྒྱུན་མ་ཆད་པར་བསྐྱངས་པ་་་་་
དངོས་སུ་གསལ་བ་དེ་དག་ལ་སྲིད་དོན་གྱི་འབྲེལ་བ་ངེས་ཅན་རེ་མེད་པ་མི་་་
སྲིད་པའི་ཕྱིར་རོ།།
《སྲིད་མདོས》ཀྱི་མཛད་བྱང་ལ་དཔྱད་ནའང་ཐོན་མིའི་སྔོན་རོལ་
ནས་བོད་དུ་ཡི་གེ་ཡོད་པར་གྲུབ་ཏེ། 《སྲིད་པ་སྤྱི་མདོས》（ཤ16བ1）ལས།
“སྲིད་པ་སྤྱི་སྐོང་སྣང་སྲིད་ཀྱི་མདོས་ཟབ་མོ། དཔོན་གསས་ཐམས་ཅད་ཀྱི་
སྲུང་བའི་གོ་ཁྲབ་གཤེན་ཆེན་པོ་གཅེ་འོད་ནས་རིམ་པར་བརྒྱུད་པ། སངས་
པོ་ཁྲིན་ཁོད་བདག་གིས་ཡི་གེར་བཏབ་པ། ཞང་བོད་དབོན་གསས་བར་མ་



• 82 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆད་པས་མཐུ་ཐོན་པ། ཟབ་མོ་ཆིག་ཆོག་ནི་རྫོགས་སོ།།” ཞེས་པའི་གཤེན་
ཆེན་པོ་གཅེ་འོད་ཅེས་པ་དེ་ནི། བོན་གྱི་（གླེང་གཞི་བསྟན་པའི་བྱུང་
ཁུངས》 60 （ཤ17） ལས། “དེའི་སྲས་མུ་ཁྲི་བཙན་པོ། སྐུ་གཤེན་གཅོའུ་
འོད་དཀར།” ཞེས་པའི་ལུགས་འདིར་བོད་ཀྱི་ཐོག་མའི་རྒྱལ་པོ་གཉའ་ཁྲི་་་་་
བཙན་པོ་ནས་མུ་ཁྲི་བཙན་པོ་དང་། དིང་ཁྲི་བཙན་པོ་དང་། མུ་ཁྲི་བཙན་
པོ་སྟེ་རྒྱལ་རབས་བཞི་པ་དེའི་སྐུ་གཤེན་ཡིན་ལ། དེའི་སྐོར་ལེགས་བཤད་
མཛོད་（ཤ13058)ལས། “གཉའ་ཁྲི་དང་གནམ་ཟ་མུག་མུག་གི་སྲས་མུ་ཁྲི་
བཙན་པོ་སྟེ། དེས་གསང་སྔགས་སྤྱི་སྤུངས་ཀྱི་བོན་ལ་ཐུགས་དམ་མཛ་པས་
ནམ་མཁའ་ལ་རྫུ་འཕྲུལ་གྱི་སྨན་མོ་བཞི་ཁྲི་རེས་བསྐོར་ནས་བྱོན་པ་སོགས་་་་་
གྲུབ་རྟགས་ངོ་མཚར་བ་དུ་མ་བསྟན། སྐུ་སྲུང་ནི་གཅོའུ་ལན་ཚས་མཛད།
གསས་ཁང་ཁོ་མ་ནེའུ་ཆུང་བཞེངས། མུ་ཁྲི་དང་ས་སླན་ཏིང་ཏིང་མའི་
སྲས་དིང་ཁྲི་བཙན་པོ། སྐུ་གཤེན་གཅོའུ་འོད་དཀར། གསས་ཁང་
རྨུར་དགུ་ཁྱུང་བཞེངས།” ཞེས་པར་སོ་ཁྲི་བཙན་པོ་ཞེས་གསལ་ནའང་དོན་དུ་
གནམ་གྱི་ཁྲི་བདུན་གྱི་བཞི་པ་དེའི་སྐུ་གཤེན་ཡིན་པ་གཅིག་མཐུན་དུ་བསྟན་་་་
པ་དང་། སངས་པོ་ཁྲིན་ཁོད་ཅེས་པ་དེའང་ （གླེང་གཞི་བསྟན་པའི་བྱུང་
ཁུངས》（ཤ17）ལས། “དེའི་སྲས་དམུས་ལོང་གཅིག་བྱུང་བ་ལ། གཤེན་
པོས་སྤྱན་བསྒྲུབས་པས་གྲུབ་སྟེ། ། ཕ་རི་ལ་གཉན་འདུག་པ་གཟིགས་པ་
གཅིག་བྱུང་བས། སྟག་གུང་གཉན་གཟིགས་སུ་བཏགས། སྐུ་གཤེན་ར་
སངས་ཁྲི་ན་ཁེད།” ཅེས་གསལ་བ་དང་། 《ལེགས་བཤད་མཛོད》
ཤ13358) ལས། “དེའི་སྲས་དམུས་ལོང་ཞིག་བྱུང་བ་ལ་གཤེན་པོས་སྤྱན་་་་་
བསྒྲུབས་པས་གྲུབ་སྟེ། ཕ་རི་ལ་རི་དྭགས་སྙན་འདུག་པ་གཟིགས་པས་སྟག་



--
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 83 •
གོང་སྙན་གཟིགས་སུ་བཏགས། སྐུ་གཤེན་ར་སང་ཁྲི་ན་ཁོད། རྒྱལ་པོ་
འདིའི་རིང་ལ་རྒྱལ་ཕྲན་བཅུ་གཉིས་མངའ་ཞབས་སུ་བསྡུས། དེར་ལྷོ་བྲག་
གི་རྒྱལ་པོ་བོང་བ་རྗེ་མངའ་རིས་སུ་མ་འདུས་པ་ལ་དམག་དང་བཅས་ཏེ་་་་
གཤེགས་པས་བོང་བ་རྗེས་སླར་རྒྱལ་པོ་སྟག་གོང་སྙན་གཟིགས་བཙོན་དུ་་་་་
བཟུང་ནས་ཁྲི་མུན་དོང་དུ་བསྐྱུར། བོད་འབངས་རྣམས་ཕམ། དེ་དུས་
རྗེའི་བླ་བོན་དུ་ར་སང་བོན་པོ་ཁྲི་ནེ་ཁོད་བྱ་བ་མཐུ་ཆེ་ལ་རྩལ་དྲག་པ་ཞིག་་་་
ཡོད་པ་བྱ་རྒོད་དུ་སྤྲུལ་ནས་བྱོན་ཏེ་བཙོན་སྲུང་དང་བོད་རྗེའི་འཁོར་ཐམས་་་
ཅད་མྱོས་པར་མཛད། རྒྱལ་བུ་བཀྱིགས་པའི་ལྕགས་ཐག་གཤོག་པ་མཚམས་
རིང་གིས་བཅད་ནས་སྟག་གོང་སྙན་གཟིགས་བཙོན་དོང་ནས་བཏོན་པས་་་་་
བོད་པ་རྗེས་ཀྱང་གུས་པ་ཕུལ་ནས་ཞབས་འོག་ཏུ་འདུས་སོ། །བོན་ལ་
གཙིགས་སུ་གཤེན་པོ་ཁྲི་ནེ་ཁོད་རྒྱལ་ཐབས་སུ་ཕྱུང་སྟེ་རྒྱལ་གོང་ན་བོན་་་་་
གཉན་པར་མཛད།ཅེས་པ་དང་འགྲིགས་པའི་ཕྱིར་རོ། །མི་འཐད་དེ། གཅེ་
འོད་དང་གཅོའུ་འོད་དཀར། སངས་པོ་ཁྲིན་ཁོད་དང་། ར་སངས་ཁྲིན་
ཁོད་བཅས་ཚིག་གཞི་མི་མཚུངས་པའི་ཕྱིར་རོ་ཞེ་ན། སྐྱོན་མེད་དེ། བལ་
ཡུལ་ཕྱོགས་ནས་ཐོན་པའི་དཔེ་གཞན་ཞིག་ཏུ། “གཤེན་ཆེན་པོ་གཅོ་འོད་
དཀར་པོ་ནས་རིམ་པར་བརྒྱུད་པ་ར་སང་ཁྲི་ཁ་དེ་བདག་གིས་ཡི་གེར་བཏབ་
པ།” ཞེས་གསལ་བས་གཅོའུ་འོད་དཀར་དང་དོན་གཅིག་པར་གྲུབ་པའི་
ཕྱིར་དང་། ར་ཞེས་པ་ནི་ཞང་སྐད་དུ་དམར་པོའི་དོན་ལ་འཇུག་མོད།
སྐབས་འདིར་རིགས་ཀྱི་མིང་ཡིན་པར་སྣང་ཞིང་། སངས་ཞེས་པ་ནི།
གསལ་བ་དང་། དག་པ་དང་། སྟོང་པ་དང་། འཕགས་པ་སོགས་ལ་
འཇུག་པས་ཆེ་བ་སྟོན་པའི་ཚིག་ཏུ་ངེས་ཤིང་། གཞན་དུ་ཁྲི་ཁོད་དང་།



• 84 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཁྲི་ཁ་དེ་སོགས་འདྲ་མིན་མང་དུ་སྣང་བ་དེ་དག་ནི། གྲོང་སྔགས་རྒན་པོ་
ཞང་ཞུང་དང་བོད་ཀྱི་རིགས་མིང་སོགས་བརྡ་རྙིང་ལ་རྒྱུས་མེད་པ་དག་གིས་་་
ལོ་གྲངས་སྟོང་ཕྲག་མང་པོའི་རིང་དཔེ་ནས་དཔེ་རུ་བཤུས་པ་ལ་ཚིག་ནོར་་་་་
དང་ཆད་ལྷག་འགའ་རེ་ཙམ་བྱུང་བ་ལ་ཡ་མཚན་རྒྱུ་ཅི་ཞིག་ཡོད་དེ། དེ་
དག་ནི་དཔེ་རྙིང་གི་ཁུངས་སྟོན་བྱེད་ལྟ་བུ་ཞིག་ཡིན་པའི་ཕྱིར་རོ། །
དེ་ལྟར་ཐོན་མིའི་སྔོན་ནས་བོད་ལ་ཡི་གེ་དང་ཤེས་རིག་སྣ་ཚོགས་་་་
ཡོད་ནའང་། ཐོན་མིས་རྒྱ་གར་གྱི་ལཉྩ་ལས་དཔེར་བླངས་ནས་བོད་ཡིག་
དབུ་ཆེན་གྱི་ཚུགས་དང་། ཝརྟུ་ལས་དཔེར་བླངས་ནས་བོད་ཡིག་འབྲུ་ཚའི་
ཚུགས་སུ་བཅོས་ཤིང་། ལེགས་སྦྱར་གྱི་བརྡ་དག་གི་གཞུང་ལས་དཔེར་
བླངས་ནས་བོད་ཀྱི་སུམ་རྟགས་སོགས་མཛད་ནས་བོད་ཀྱི་ཤེས་རིག་སྔོན་ལས་
ཀྱང་དར་ཞིང་རྒྱས་པའི་ལམ་སྲོལ་གསར་འབྱེད་གནང་བའི་མཛད་པ་བཟང་
པོ་དེ་དག རང་གི་ཤེས་རིག་གི་ཁུངས་རླག་བྱེད་ཀྱི་ཡོ་ཆས་སུ་མ་སོང་བའི་
སྒོ་ནས་རང་རེས་རྣམ་པ་ཀུན་ཏུ་བཀའ་དྲིན་རྗེས་དྲན་ཞུ་འོས་པ་ཞིག་ལགས་
ཐོན་མིས་ཝརྟུ་ལས་དཔེར་བླངས་ནས་དབུ་མེད་བརྩམས་པ་ལས།
འབྲུ་ཚར་བཅོས་པའི་ལོ་རྒྱུས་མེད་པས་མི་འཐད་དོ་ཞེ་ན། བོད་ཀྱི་ལོ་རྒྱུས་
མཁན་པོ་རྣམས་ཀྱིས་ཝརྟུ་ལས་དཔེར་བླངས་ནས་དབུ་མེད་བརྩམས་ཞེས་་་་་་
པའི་བཤད་སྲོལ་ཁ་བྱང་ལག་བྱང་ཅན་ཞིག་ཡོད་པ་དེ་ལྟར་ཁོ་བོས་འབྲུ་ཚར་
བཤད་པ་ཙམ་སྟེ། འབྲུ་ཚ་ནི་དབུ་ཆེན་གྱི་ཚུགས་དང་ཤིན་ཏུ་ཉེ་བའི་ཕྱིར་
རོ། །དེ་ཙམ་དུ་མ་ཟད་《ཆོས་འབྱུང་མཁས་པའི་དགའ་སྟོན》6)སྟོད་ཆ་
ཤ18064） ལས། “ནཱ་ག་ར་དང་ཁ་ཆེའི་ཡི་གེ་ལ། །དཔེ་བླངས་སྐུ་མཁར་མ་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 85 •
རུར་ཡིག་གཟུགས་བརྩམས། །ལྷ་ཡིག་ལཉྩ་དཔེ་བྱས་དབུ་ཅན་དང་། ཀླུ་ཡི་
ཝརྟུ་ལ་ལྟར་ཟུར་ཅན་བྱས།” ཞེས་པས་གསལ་བའི་ཟུར་ཅན་ནི་འབྲུ་ཚའི་་་་
ཚུགས་ལས་མ་འདས་པའི་ཕྱིར་དང་། གཞན་དུ་ཐོན་མིས་བོད་ཀྱི་ཡིག་
རྙིང་དེ་རྒྱ་གར་གྱི་ཝརྟུ་གྱི་ཚུགས་དང་འདྲ་བར་གཟིགས་ནས་དབུ་མེད་དུ་་་་་
ལེགས་བཅོས་གནང་བར་བཤད་ན་འགལ་བ་མེད་དེ། ཐོན་མི་བོད་པ་ཡིན་
ཞིང་བོད་ཀྱི་སྐད་ཡིག་དང་ཤེས་རིག་ཀུན་ལ་མཁྱེན་པ་རྒྱ་ཆེན་པོ་ཡོད་དེ་་་་
ལེགས་བཅོས་སུ་མཛད་པར་གྲུབ་པའི་ཕྱིར་རོ།། ་
མཁས་པ་ཁ་ཅིག་གིས། དབུ་ཆེན་གྱི་ཚུགས་རིམ་གྱིས་འགྱུར་ནས་
དབུ་མེད་བྱུང་ངོ་ཞེས་པ་དེ་ཡང་འཐད་པར་མ་མཐོང་སྟེ། དབུ་ཆེན་དང་
དབུ་མེད་ཀྱི་ཚུགས་ལ་ཁྱད་པར་ཤིན་ཏུ་ཆེ་བ་ཞིག་ཡོད་པ་ནི། བོད་ཡིག་མི་
ཤེས་པའི་མི་ཞིག་གིས་དཔྱད་ནའང་མཐོང་ཐུབ་པའི་ཕྱིར། དཔེར་ན།
འབྲུག་ཡུལ་དུ་དར་བའི་རྒྱུགས་ཡིག་ཅེས་པ་དབུ་ཆེན་མགྱོགས་པོར་བྲིས་པའི་
ཚུགས་ཤིག་བྱུང་བ་དེ་དབུ་མེད་དང་རྩ་བ་ནས་མི་འདྲ་ཞིང་། དབུ་ཆེན་གྱི་
རང་ཚུགས་མ་ཤོར་བ་དེས་མཚོན་པ་བཞིན་ནོ། །གྲུབ་ཏེ། བོད་པས་དབུ་
ཆེན་མགྱོགས་པོར་བྲིས་པ་ན་རིམ་གྱིས་དབུ་མེད་དུ་གྱུར་པ་དང་། འབྲུག་
པས་དབུ་ཆེན་མགྱོགས་པོར་བྲིས་ནའང་། རྒྱུགས་ཡིག་ཙམ་ལས་དབུ་མེད་
དུ་འགྱུར་མ་ཐུབ་པའི་རྒྱུ་མཚན་གང་ཡང་མེད་པའི་ཕྱིར་རོ།།
འོ་ན་བོད་ཀྱི་ཡིག་རྙིང་དེ་གང་ཞེ་ན། བོན་གྱི་ལོ་རྒྱུས་མང་པོ་
ལས། ཞང་ཞུང་གི་ཡིག་རྒན་ལས་སྨར་དུ་ཕབ།” ཅེས་བཤད་སྲོལ་ཡོད་
པའི་སྨར་ཞེས་པ་དེ་དང་། བོད་ཀྱི་དགོན་རྙིང་ཕལ་མོ་ཆེར་བཞུགས་པའི་
ལག་བྲིས་ཀྱི་དཔེ་ཆ་སྨར་ཚུགས་ཞེས་པ་དབུ་མེད་ཀྱི་ཚུགས་འབྲུ་གཟེངས་་་་་



•. 86 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཐོ་ལ་འབྲུ་ཚུག་དམ་པ། དབྱངས་འདོགས་སོགས་ཐུང་ལ། དབུ་ཆེན་
གྱི་ཚུགས་དང་ཤིན་ཏུ་ཐ་དད་པ། དེ་ནི་ད་ལྟའི་དུས་སུ་དངོས་ཡོད་སྨར་གྱི་
གདགས་གཞིར་ངེས་ཤིང་། སྨར་གྱི་འབྲུ་ཚུགས་དངོས་ནི་བོད་ཀྱི་ཡིག་
མཁན་མཁས་པ་ཚོས་མཁྱེན་པའི་ “ལྷ་བབས་ཡི་གེ་” ཞེས་གྲགས་པའི་བྲིས་་་་
ཚུགས་དེ་རང་ཡིན་པ་མངོན་སུམ་ཚད་མས་གྲུབ་ཏེ། སྨར་ཚུགས་དང་
ཕྱོགས་ཀུན་ནས་འདྲ་བའི་ཕྱིར་དང་། ཞང་ཞུང་གི་སྐར་དུ་“སྨར་”ཞེས་པ་
ནི། བོད་སྐད་དུ་ “ལ” ཞེས་པའམ། དགེ་ཞིང་ཤིས་པའི་དོན་ཡིན་པའི་
ཕྱིར་དང་། སྨར་གྱི་ཚུགས་དེ་ལྷ་བབས་ཡི་གེ་ལས་བྱུང་བ་ཞིབ་ཏུ་བལྟས་ན་
མཐོང་ཐུབ་པའི་ཕྱིར་ཏེ། དཔེར་ན་སྨར་ཚུགས་སུ། ཞེས་པ་ལྷ་བབས་ཡི་
གེའི་ཚུགས་སུ། ཞེས་པ་ལྟར་རོ། །
ཞང་ཞུང་གི་ཤེས་རིག་ནི་ཞང་ཞུང་གི་ཡིན་པ་ལས་བོད་ཀྱི་མ་ཡིན་་་
པས་ཁུངས་གཞན་དུ་བཅོལ་བར་མཚུངས་སོ་ཞེ་ན། མི་མཚུངས་ཏེ།
（རླངས་ཀྱི་པོ་ཏི་བསེ་རུ》（ཤཅང7）ལས། “དེར་ཡེ་ནས་སྨོན་པས་ཡེ་སྨོན་
རྒྱལ་པོར་བཏགས་སོ། །འབུམ་ཚོའི་མེས་པོ་ཡིན་པས། སྟོན་པ་འབུམ་
མེ། ཡེ་ནས་སངས་ནས་འབུམ་ཚོའི་གཙོ་ལ་བཞུགས་པས། སངས་པོའི་
འབུམ་ཁྲི་ཞེས་སུ་བཏགས་སོ། །དེས། ཡུམ་ཆུ་ལྕག་རྒྱལ་མོ་ཁབ་ཏུ་བཞེས་
པའི་སྲས་ནི། ལྷ་སྲས་སྤྱི་གཙུག་རྒྱལ་བ་ཞེས་ཀྱང་བྱ། སྲིད་བུ་འདོད་
ཙམ་ཞེས་ཀྱང་བྱ། འཕྲུལ་སྲས་དབང་ལྡན་ཞེས་ཀྱང་བྱ། དེས་དུང་ཟ་
དངུལ་མོ་ཁབ་ཏུ་བཞེས་པའི་སྲས་ལ་བཀོ་སྲས་སྐྱེས་ཅིག དེའི་སྲས་སྨྲ་མི་
རབས་མཆེད་གསུམ་ལགས། དེ་རྣམས་ནི་མི་ལ་ལྷར་མིང་བཏགས་པ་ནི།
སྲིད་པ་མི་རབས་མཆེད་དགུ་ནི་མུ་ཏིག་བསྟར་ལ་བརྒྱུས་པ་ལྟ་བུ་ཞིག་ཡིན་་་་་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 87 •
པར་འདུག་སྟེ། འདི་རྣམས་ནི་ལྷའི་ཐུགས་ལས་གྲོལ་བའི་སྲས་ཡིན།
མཆེད་གསུམ་གྱི་ཆུང་བ་ཕུར་རྗེ་སྟག་ཚ་འལ་འོལ་ཡིན། ལྷ་
རབས་སྲིད་པའི་ཐ་ཆུང་དེ། མི་རབས་སྲིད་པའི་མགོ་བོ་ཡིན། དེས་
འཚམས་ས་ཁྱད་ཁྱུད་མ་ཁབ་ཏུ་བཞེས་པའི་སྲས་ནི། སྲིད་པ་ལྷ་རབས་
མཆེད་བཞི་ཞེས་ཀྱང་བྱ། མགོ་གསུམ་ཚ་ཞེས་ཀྱང་བྱ། དེ་ནས་མི་རྒྱུད་
དུ་གྲོལ་བ་ནི། ། སྲས་འོ་དེ་གུང་རྒྱལ། སྐོས་མཁན་པའི་ཡབ་ལྷ་བརྡ་
དྲུག་ཁྲི་དེ་གསུམ་པོ། ཚ་གྲང་ཤིང་དཀར་པོ་བཞི་ཡིན། ཡབ་ལྷ་བརྡ་དྲུག་
གིས་ལྷ་སྲས་མོ་ཁབ་ཏུ་བཞེས་པའི་སྲས། ལྷ་ཚ་མཆེད་སྲས་དགུ་ཡོང་།
སྙན་མོ་ཁབ་ཏུ་བཞེས་པ་ལ། སྙན་ཚ་མཆེད་དགུ་ཡོང་། རྨུ་ཐང་བཞེས་
པ་ལ། རྨུ་ཚ་མཆེད་དགུ་ཡོང་། ལར་སྲས་ཕོ་སུམ་ཅུ་སོ་ལྔ་ཡོད། དེ་
རྣམས་ཀྱི་ཆུང་བ་སྟེ། སྣེ་ཁྲོམ་ལག་ཁྲ་དེས། ལྷ་ལྕམ་དཀར་མོ་བཞེས་
པའི་སྲས། ནི་ཕ་རྒྱལ་པོ། དེས་ལུང་ཁ་ཧྲིལ་མོ་ཁབ་ཏུ་བཞེས་པའི་སྲས་
རྒྱལ་བུ་མཐིང་གེ་འཐིང་པོ། མཐིང་གཉིས་གསུམ་དུ་ཡོང་། རྒྱལ་པོ་
མཐིང་གེས། ལྷ་ལྕམ་དཀར་མོ་ཁབ་ཏུ་བཞེས་པའི་སྲས། བོད་འབྱོང་ལ་
བྲངས། རྨུ་ཟ་མཐིང་སྒྲིལ་མ་ཁབ་ཏུ་བཞེས་པའི་སྲས། རྒྱལ་ཁྲི་ལ་ཞམ།
དེའི་སྲས་རྒྱལ་པོ་ཆེ་ཆུང་གསུམ་དང་རྒྱུད་བརྒྱད་དུ་ཡོང་། མཐིང་མོ་ཁབ་
ཏུ་བཞེས་པ་ལ། མཐིང་ཕྲུག་ཧོར་སྲིད། ཧོར་ལ་ཨོ་བོའི་ཧོར་རབས་
མཆེད་གསུམ་གྱིས། འབྱོང་ལ་བྲམ་གྱི་སྲས། བོར་རྗེ། ཁྲི་རྗེ། ཁྲི་རྗེ་
ཐང་པོ་རྗེ་ཁྲི་རྗེ་ཐང་སྙན། བོར་རྗེ་ཁྲི་རྗེ་གཙོ་འདུས། ཁྲི་རྗེ་ཐང་སྙན་གྱི་
སྲས། ཨ་ཉེ་མུ་ཟི་ཁྲི་ཏོ་ཆེན་པོ་དེས། སྙན་ཟ་ཤ་མིག་མ་ཁབ་ཏུ་བཞེས་
པ་ལས་སྲས་གསུམ་འཁྲུངས་པ་ལ། ཆེ་བ་སྤོས་ཆུ་ལྡོང་། དེ་འོག་སེ་ཁུང་



• 88 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དབྲ། ཆུང་ང་ཨ་ལྕགས་འབྲུ། དམུ་ཟ་ལྷ་མོ་ཁབ་ཏུ་བཞེས་པའི་སྲས། །
དམུ་ཚ་དགའ། བྲག་སྲིན་གདོང་དམར་མོ་ཁབ་ཏུ་བཞེས་དགོས་ཐུག་པའི་
སྲས་དབལ་ཟླ་གཉིས། མི་ཆེན་གོལ་པའི་རྒྱུད་གཞིར་འཁྲུངས་སོ།།
ཆེ་བ་སྤོས་ཆུ་ལྡོང་། ལྡོང་ལ་ང་ཆེ་བཅོ་བརྒྱད། རུས་ཆེན་བཅོ་
བརྒྱད། སྨུག་པོ་ལྡོང་གི་ཆེ་དྲུག བཙུན་དྲུག་ཡོད། དེ་འོག་སེ་ཁུང་
དབྲ། དབྲ་ལ་དཀར་ནག་ཁྲ་གསུམ་ཡོད། དབྲ་དང་པོ་རྒྱུད་ཀྱི་ཆེ་དགུ།
ལྷ་དབྲ་སྨུག་པོ་མཆེད་བཅུ། དགུ་འབུམ་དབྲའི་མཆེད་དྲུག་ཡོད། དེ་འོག་
ཨ་ལྕགས་འགྲུ། འགྲུ་ལ་བུ་དགུ་བྱུང་། ་ མི་འགྱུར་ཐར་བའི་གནས་བརྒྱད་
ཡོད། དེ་འོག་དམུ་ཚ་དགའ་ལ་དར་མ་མཆེད་བདུན་ཡོད། དེ་འོག་དབལ་
ཟླ་གཉིས། ཡུལ་ཆེན་མཚམས་སུ་ཡོད་པས། བོད་མིའུ་གདོང་དྲུག་གི་ .
འཁྲུངས་ལུགས། ད་ལར་གྱིས། བོད་ཀྱི་མིའུ་རུས་དྲུག་ལ། བཤད་ན་
མི་ཆེ་བ་དང་། བཟུང་ནས་བོས་ན་མིང་མི་སྙན་པ་མེད་དེ། སྒོས་སུ་ང་
ལྷ་རིགས་འཕན་པོ་ཆེ་རླངས་ཀྱི་སྐྱེ་རྒྱུད་དང་། གྲོལ་ཐབས་ནི་འདི་ལྟར་
ལགས།” ཞེས་པས་མིའུ་གདུང་དྲུག་སྟེ། སྤོས་ཆུ་ལྡོང་། སེ་ཁྱུང་དབྲའམ་
སྦ། ཨ་ལྕགས་འགྲུའམ་འབྲུ། དམུ་ཚད་དགའམ་སྒ། དབལ་ཟླ་གཉིས་
དང་བཅས་པ་རྣམས་མཆེད་པ་ལས། ཞང་ཞུང་ནི་གཙོ་ཆེར་སེ་ཁྱུང་སྦྲའི་
རུས་ལས་མཆེད་པའི་མི་སྡེ་ཞིག་ཡིན་པའི་ཕྱིར་དང་། ཞང་ཞུང་གི་ཆབ་
འོག་ཏུ་གཏོགས་པའི་མངའ་འབངས་དང་ཡུལ་གྲུ་མཐའ་དག་ཆོས་རྒྱལ་མེས་
དབོན་རྣམ་གསུམ་གྱི་ཆབ་འོག་ཏུ་འདུས་པ་ནས་བཟུང་། ཞང་ཞུང་དང་
སུམ་བྷ་ཞེས་པ་རྣམས་ནི་སྔོན་བྱུང་གི་ལོ་རྒྱུས་ཙམ་ལས། དོན་དུ་ཞང་བོད་
སུམ་བྷ་དང་བཅས་པའི་སྐད་ཡིག་ཆོས་ལུགས་ཤེས་རིག་དང་མི་རིགས་སོགས་



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 89 •
ཕྱོགས་གང་ཐད་ནས་ཇི་ལྟར་ཆུ་དང་འོ་མ་འདྲེས་པ་ལྟར་གཉིས་དབྱེར་མེད་་་་
པར་གྱུར་པ་ནི་མངོན་སུམ་ཚད་མས་གྲུབ་པ་དང་། ཞང་ཞུང་བ་ཡིན་ན་
བོད་བ་ཡིན་པས་ཁྱབ་པ་དང་། བོད་པ་ཡིན་ན་ཞང་ཞུང་བ་ཡིན་པས་ཁྱབ་
པའི་མི་རིགས་གཅིག་གྱུར་འདི་ལྟར་ན། ཞང་ཞུང་གི་ཤེས་རིག་གིས་བོད་
ཀྱི་ཤེས་རིག་ཕྱོགས་ཀུན་ནས་མཚོན་པའང་རང་ཤུགས་སུ་གྲུབ་པའི་ཕྱིར་རོ།།
དེས་ན་དེང་དུས་རང་རེས་རང་རིགས་ཀྱི་ལོ་རྒྱུས་དང་ཤེས་རིག་གི་
ཁུངས་ཡང་དག་པ་དང་། བདེན་པ་དང་། རང་རྐྱ་ཐུབ་པ་ཞིག་རྟོག་
པར་བྱ་བའི་སླད་དུ། ཞང་ཞུང་གི་ལོ་རྒྱུས་དང་གནས་ལུགས་སོགས་ལ་
ཉམས་ཞིབ་ནན་ཏན་དུ་གནང་དགོས་པ་ཤིན་ཏུ་གལ་ཆེའོ།།
རྒྱལ་ཁམས་ནོར་བུས་ཁེངས་ཀྱང་སླ། །བདེ་དགའ་ལྷ་དང་མཉམ་
ཡང་སླ། །ཤེས་རིག་ནོར་དང་བྲལ་བའི་མི། །སྤྱང་གྲུང་འཛོམས་པའི་
དུད་འགྲོ་བཞིན། །བོད་པས་བོད་ཀྱི་ཤེས་རིག་ཁུངས་བཤད་པར། །བོད་
མིན་བོད་ལ་གཅེས་རྣམས་མཚར་ཡང་སྲིད། །བོད་རིགས་བོད་ཀྱི་ལོ་རྒྱུས་
མཁྱེན་འདོད་རྣམས། །བོད་དང་བོད་མིན་ཁུངས་འདིར་ཅིས་མི་དཔྱད། །
དམ་པའི་ཆོས་ལ་ཟུར་ཟ་བྱས་ཞེས་ཆོས་པ་འགའ་ཞིག་འཁངས་པ་དང་། །
གཡུང་དྲུང་བོན་གྱི་བཀའ་བསྟན་སྨད་ཅེས་བོན་པོ་འགའ་ཞིག་ཁྲོ་ཡང་སྲིད། །
ཆོས་དང་བོན་ལ་དག་སྣང་སྦྱངས་ནས་བོད་ཀྱི་ལོ་རྒྱུས་སྟོར་བ་ནི། །ཆོས་
དང་བོན་གྱི་དགོངས་པ་མིན་པ་བློ་དང་ལྡན་པས་དཔྱད་ན་གོ། ཆོས་པས་
བོན་ལ་བཀྱོན་ཞེས་མ་གསུངས་བོད་རིགས་བོན་གྱི་གྲོགས་པོ་དག །བོན་
པོས་ཆོས་ལ་བཀྱོན་ཞེས་མ་གསུངས་བོད་རིགས་ཆོས་ཀྱི་གྲོགས་པོ་རྣམས། །
རིས་སུ་ཆད་པའི་བསྐྱོན་པ་མ་གནང་བོད་རིགས་རིས་བྲལ་གཞོན་གྲོགས་་་་་



• 90， ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀུན། །དཔྱད་གསུམ་དག་པས་རང་རིགས་ལོ་རྒྱུས་འཚོལ་བ་འདི་ཀོ་ང་
ཚོའི་འགན། །སྲིད་པའི་རྒྱ་མཚོ་ཕ་མཐའ་མེད་པའི་ཀློང་། །སྲིད་ཀྱི་ཡོ་ལང་
རྦ་རླབས་འཁྱུགས་པ་ནི། །སྲིད་པའི་མཚན་ཉིད་བཟློག་ཏུ་མེད་པ་སྟེ། །
སྲིད་འདིར་དང་དུ་ལེན་པ་ལས་གཞན་ཅི། །ཆོས་ལ་རྨོངས་ཞེན་ཆེ་དྲག་
པས། །ཆོས་འབངས་ཡིད་སུན་འབྱིན་པ་ནི། །ཆོས་མིན་ལོག་པའི་ལམ་ཉིད་
དེ། །ཆོས་མཛད་རྣམས་ཀྱིས་བསྐྱུང་བར་འོས། །རྣམ་དག་ཤེས་རིག་དར་
ཞིང་སྤེལ་ལ་ཕྱོགས་པ་གང་། །རྣམ་ཀུན་བརྡ་དང་ཐ་སྙད་རིག་པ་ཙམ་མིན་
པ། · །རྣམ་མང་ཆོས་སམ་བོན་དང་འབྲེལ་བའི་རིག་གཞུང་དག ་ །རྣམ་
གསུམ་དཔྱད་པས་ལག་ཏུ་ལེན་ན་ཀུན་གྱིས་བསྔགས། །རྒྱུ་འབྲས་བསླ་བ་
མེད་པ་ནི། །ཐམས་ཅད་མཁྱེན་པས་ཞལ་བཞེས་ན། །རྣམ་དཀར་དགེ་
བའི་ས་བོན་འདིས། །ཤེས་རིག་འབྲས་བཟང་སྟེར་ལ་རེམ། །མཚན་ཉིད་
མཁན་པོར་རེ་བས་མཚན་མཚོན་རྟགས་སུ་མ་བཀོད་ཀྱང་། །མཚན་བཅས་
འགལ་འདུའི་རྟོག་ཚོགས་མཚན་མེད་ཀློང་དུ་གཞིལ་བའི་གཉེན། །མཚན་
ཉིད་རིག་ལམ་འདི་ཀོ་མཚན་ལྡན་མཁས་བའི་ངག་མཐོང་ནས། །མཚན་
ཉིད་འགྲོས་སུ་བཀོད་ལ་མཚན་ཉིད་མཁན་རྣམས་བཟོད་པར་མཛོད། །
མཁས་སྙན་གྲགས་སོགས་རང་དོན་གཉེར་བའི་ཀུན་རྟོག་དྲི་མས་མ་སྦགས་་་་་
ཤིང་། །མཁས་མང་སུན་འོས་གཞན་རྒྱུད་དཀྲུགས་པའི་ཕྱོགས་ཞེན་འཁོན་
འཛིན་མ་མཆིས་ན། །མཁས་རྣམས་ཁྲེལ་འགྱུར་མ་དག་རྨོངས་པའི་ཀྱལ་
ཚིག་ནོངས་ལ་གང་མཆིས་ཀུན། །མཁས་གྲུབ་རྒྱ་མཚོའི་སྤྱན་སྔར་མཐོལ་ན་
དག་པའི་བཅོས་ཀྱང་གནང་བར་མཛོད། །འདི་ན་མཁས་རྣམས་དགྱེས་པའི་
སྙན་ཚིག་ཅང་དབེན་མོད། །སྙིང་ནས་བརྩེ་བའི་རང་རིགས་གཞན་འཚོར་
།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 91 •
སྤུན་གྲོགས་ཚོའི། །ཤེས་རིག་བློ་གྲོས་ཀུ་མུད་འགྲོལ་བའི་ལེགས་སྐྱེས་སུ། །
ལྷག་བསམ་ཟླ་འོད་ཅུང་ཟད་སྤྲོས་ལ་འགལ་བ་ཅི། །ལེགས་བྱས་དགེ་བའི་རྩ་
བ་ཇི་སྙེད་པས། །ཉེས་བྱས་སྐྱེ་དགུའི་རྒུད་ཚོགས་ཀུན་ཞི་ཞིང་། །རྣམ་མང་
འགལ་འདུས་བཅིངས་པའི་འགྲོ་བ་ཀུན། །རྣམ་དག་མཉམ་པ་ཉིད་དུ་གྲོལ་
གྱུར་ཅིག།



• 92 •
་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཆན་
འགྲེལ།
(1) པོ་ཏི་བསེ་རུ》མཛད་པ་པོ་རླངས་བྱང་ཆུབ་འདྲེ་བཀོལ (968 - 1076) བོད་
ལྗོངས་མི་དམངས་དཔེ་སྐྲུན་ཁང་། 1986
(2） 《སྲིད་པ་སྤྱི་མདོས》སྣང་སྲིད་སྤྱི་མདོས་མཛད་པ་པོ་ར་སངས་ཁྲི་ན་ཁོད་（དུས་་་
རབས་7པ་)མ་དཔེ་བྲིས་མ་མེ་རི་སྒར་དུ་བཞུགས།(ARCIDOSS0
(GR)ITALY)
(3) འགྲོ་བ་རིགས་དྲུག་ཞེས་པ་ནི། 1) ལྷ། 2) ལྷ་མ་ཡིན། 3)མི། 4) དམྱལ་
བ། 5） ཡི་དྭགོས། 6） དུད་འགྲོ་བཅས་ཏེ་མཐོ་རིས་གསུམ་དང་ངན་སོང་
གསུམ་ལ་ཟེར། ་
(4） “སྐྱེ་གནས་རྣམ་པ་བཞི” ཞེས་པ་ནི། 1) མངལ་ལས་སྐྱེས་པ་ “མངལ་སྐྱེས”
2 )སྒོ་ང་ལས་སྐྱེས་པ་“སྒོང་སྐྱེས” 3)དྲོད་དང་རླན་གཤེར་ལས་སྐྱེས་པ་“དྲོད་
གཤེར་སྐྱེས” 4)རྫུ་འཕྲུལ་ལས་སྐྱེས་པ་“རྫུས་སྐྱེས”བཅས་རྣམ་པ་བཞི་ལ་ཟེར།
(5)སྙན་རྒྱུད་སྒྲོན་མ་དྲུག་གི་...... གདམས་པ་HISTONY AND
DOCTRINE OF BON – PO NISPANNA –
YOGA INTERNATIONAL ACADEMY OF
INDIAN CULTVRE NEW DELHI 1986 ..
（ 6 )“ ཙིཏ”ཞེས་པ་ནི་ཞང་ཞུང་གི་སྐད་དུ་“སྙིང”ཞེས་པའི་དོན་ཏེ་ལེགས་སྦྱར་སྐད་དུ་
“ ཙིཏྟ” ཞེས་པ་དང་མཐུན་ལ་ཞང་ཞུང་གི་སྐད་ནི་ཆེས་རྙིང་པའི་སྐད་ཅིག་ཡིན་་་་་
པར་བརྟེན། ལེགས་སྦྱར་དང་ཐུན་མོང་དུ་གྱུར་པའི་ཚིག་རྒྱལ་པོ་ལསར་ཙ”ཟེར་བ་
ལྟ་བུ་མང་དུ་སྣང་བ་དེ་དག་ནི་སྐད་རྙིང་མ་ཡིན་པའི་ཁུངས་སྟོན་བྱེད་ཅིག་ཡིན་པ་་་
ལས་ལེགས་སྦྱར་གྱི་སྐད་ཕྱིས་སུ་འདྲེས་པའི་དོན་མིན་པ་ཤེས་དགོས་པ་གལ་ཆེ།
（7） ཚལ་པའི་དེབ་དམར་《དེབ་ཐེར་དམར་པོ》མཛད་པ་པོ་ཚལ་པ་ཀུན་དགའ་རྡོ་རྗེ།



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 93 •
(1309 - 1364)མི་རིགས་དཔེ་སྐྲུན་ཁང་། 1981
（8) 《རྒྱལ་རབས་གསལ་བའི་མེ་ལོང》མཛད་པ་པོ་ས་སྐྱ་པ་བསོད་ནམས་རྒྱལ་མཚན།
(1372 -)མི་རིགས་དཔེ་སྐྲུན་ཁང་། 1981
（9) ཁམས་ཆེན་པོ་བརྒྱད་ཅེས་པ་ནི། 1 ) སྲིད་པའི་ཁམས། 2 )རྒྱུན་གྱི་ཁམས། 3)
སྣང་བའི་ཁམས། 4)སྟོང་པའི་ཁམས། 5)གསལ་བའི་ཁམས། 6)རིག་པའི་
ཁམས། 7） གཡུང་དྲུང་གི་ཁམས། 8)མཉམ་ཉིད་ཁམས། ཞེས་པ་བརྒྱད་ལ་
ཟེར།་་་་་
(10) “སྒྲུང་སྟེ་ལྡེའུ་བསྒྱུར”ཞེས་བྱ་བ་འདིའི་སྐོར་ཁོ་བོས་བྲིས་པའི་དཔེ་“སྒྲུང་ལྡེའུ་བོན་
གསུམ་གྱི་གཏམ་ཨེ་མ་ཧོ་”ཞེས་བྱ་བ་ལས་ཤེས་པར་བྱ། །
(11)《སྦ་བཞེད》སྦ་བཞེད་ཞབས་བཏགས་མ་རྡ་ས་ཤེས་རིག་པར་ཁང་། 1968
(12) 《བཀའ་ཐང་སྡེ་ལྔ》གཏེར་སྟོན་གུ་རུ་ཨོ་རྒྱན་གླིང་བ་(1323 -)མི་རིགས་དཔེ་
སྐྲུན་ཁང་། 1986
(13) “ཚད་མ་གསུམ”ཞེས་པ་ནི་མངོན་སུམ་ཚད་མ། རྗེས་དཔག་ཚད་མ། ལུང་ཚད་མ་
གསུམ་ལ་ཟེར།
(14) སྐ་ཅོག་ཞང་གསུམ་ཞེས་པ་ནི། 1) སྐ་བ་དཔལ་བརྩེགས་ 2)ཅོག་རོ་ཀླུའི་རྒྱལ་
མཚན། 3)ཞང་ཡེ་ཤེས་སྡེ་གསུམ་ལ་ཟེར།
(15)དཔྱད་པ་གསུམ་ཞེས་པ་ནི་“ཚད་མ་གསུམ”དང་དོན་གཅིག །
(16） སྡེ་སྣོད་གསུམ་ནི། 1) འདུལ་བའི་སྡེ་སྣོད། 2)མདོ་སྡེའི་སྡེ་སྣོད །3) མངོན་
པའི་སྡེ་སྣོད་གསུམ་ལ་ཟེར།
（17) གསང་འདུས་རྩ་རྒྱུད “དཔལ་གསང་བ་འདུས་པ་ཞེས་བྱ་བའི་རྒྱུད་ཀྱི་རྒྱལ་ཆེན་པོ་
ཞེས་བྱ་བ”རྒྱུད་སྟོད་པར་ཁང་།
(18）སངས་རྒྱས་པའི་ཐེག་པ་གསུམ་ཞེས་པ་ནི། 1) ཉན་ཐོས་ཀྱི་ཐེག་པ། 1)ཉན་
རང་གྱི་ཐེག་པ། 2)རང་རྒྱལ་གྱི་ཐེག་པ། 2 )བྱང་སེམས་ཀྱི་ཐེག་པ། 3 )བྱང་
སེམས་ཀྱི་ཐེག་པ། 3)གསང་སྔགས་ཀྱི་ཐེག་པ་གསུམ།



བ་
• 94 •་ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།་་་
(19) ཏུན་ཧོང་གི་དཔེ།
(CH 73 JE 29）
INDIAN LIBRARY
LONDON ENGLAND
(20) བཻ་རོའི་སྔ་འགྱུར་ལྔ་ཞེས་པ་ནི། ཀློང་ཆེན་རབ་འབྱམས་པས་མཛད་པའི་ཆོས་
དབྱིངས་མཛོད་སྒང་ཐོག་དཔར་མ་（206 ཤ206བ6）ལས་རིག་པའི་ཁུ་བྱུག་
རྩལ་ཆེན་སྤྲུགས་པ་ཁྱུང་ཆེན་ལྡིང་པ་རྡོ་ལ་གསེར་ཞུན་མི་ནུབ་རྒྱལ་མཚན་ཏེ་་་་་་
འགྱུར་ལྔ་....• • ཞེས་གསལ།་་
(21）ཀྱེའི་རྡོ་རྗེ་HEVAJRA TANTRA voL. I LOND-
oN 1959：།
（22) ཨེནྡྲ་བོ་ཇི་ཞེས་པ་ནི་སྟོན་པ་སངས་རྒྱས་ཞལ་བཞུགས་པའི་སྐབས་སུ་ཡོད་པའི་ཨོ་་་
རྒྱན་གྱི་རྒྱལ་པོའི་མཚན་ཡིན། །
(23) བདེན་བཞི་ཞེས་པ་ནི། 1) སྡུག་བསྔལ་གྱི་བདེན་པ། 2） ཀུན་འབྱུང་གི་བདེན་
པ། 3)འགོག་པའི་བདེན་པ་ 4)ལམ་གྱི་བདེན་པ་བཞི་ལ་ཟེར། །
(24） ཕུང་ཁམས་ཀྱི་རབ་དབྱེ་ཞེས་པ་འདིའི་སྐོར་འཇམ་མགོན་མི་ཕམ་འཇམ་དབྱངས་་་་
རྣམ་རྒྱལ་(1846 - 1912)གྱིས་མཛད་པ་《མཁས་པའི་ཚུལ་ལ་འཇུག་པའི་སྒོ་
ཞེས་བྱ་བའི་བསྟན་བཅོས》སུ་གསལ་བར་བསྟན།
(25）ཆུ་རྒྱལ་བཞི་ཞེས་པ་ནི་ཡོངས་གྲགས་སུ་ཁ་འབབ་ཀྱི་ཆུ་བོ་བཞི་ཞེས་པ་སྟེ། 1)
རྟ་མཆོག་ཁ་འབབ། 2) སེང་གེ་ཁ་འབབ། 3)གླང་ཆེན་ཁ་འབབ། 4 )རྨ་
བྱ་ཁ་འབབ་བཅས་བཞི་ལ་ཟེར།
(26)《ལེགས་བཤད་མཛོད》མཛད་པ་པོ་ཤར་ཛ་བཀྲ་ཤིས་རྒྱལ་མཚན་(1858 -
1933)མི་རིགས་དཔེ་སྐྲུན་ཁང་། 1985
(27）གྱེར་ཆེན་སྣང་བཞེར་ལོད་པོ་ཞེས་པ་ནི་དུས་རབས་བརྒྱད་པའི་ནང་བྱུང་བའི་ཞང་
ཞུང་གི་སློབ་དཔོན་ཆེན་པོ་ཞིག་གི་མཚན་ཡིན། ་་
(28) “ཏ་པི་ཧྲི་ཙ”ཞེས་པ་ནི་ཡེ་ཉིད་ཀྱི་སྟོན་པ་ནས་བརྒྱུད་རིམ་བཅུ་བཞི་པར་བྱུང་བའི་
-
，



བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 95 •
རྫོགས་ཆེན་གྱི་སློབ་དཔོན་ཆེན་པོ་ཞིག་གི་མཚན་ཡིན།
（29) “ ཤ་གཟུགས་ཅི་ཆ” ཞེས་པ་ནི་ཤ་ཁྲག་གི་གཟུགས་ཕུང་ཅི་ཞིག་སྲིད་ཅེས་པའི་དོན་
དུ་གོ།
(30) “ ཤ་མའི་རིང་ལུགས”ཞེས་པ་ནི་དབྱིན་སྐད་དུ་SHAMANISM ཞེས་པ་དེ་
ལ་ཟེར།
(31) ཕ་རོལ་དུ་ཕྱིན་པ་དྲུག་ཅེས་པ་ནི། 1) སྦྱིན་པའི་ཕ་རོལ་དུ་ཕྱིན་པ། 2) ཚུལ་
ཁྲིམས་ཀྱི་ཕ་རོངས་དུ་ཕྱིན་པ། 3) བཟོད་པའི་ཕ་རོལ་དུ་ཕྱིན་པ། 4 ) རྩོན་
འགྲུས་ཀྱི་ཕ་རོལ་དུ་ཕྱིན་པ། 5） བསམ་གཏན་གྱི་ཕ་རོལ་དུ་ཕྱིན་པ། 6) ཤེས་
རབ་ཀྱི་ཕ་རོལ་དུ་ཕྱིན་པ་དྲུག་གོ། །
(32)བདུད་བཞི་ཞེས་པ་ནི། 1 )ལྷའི་བུའི་བདུད། 2)ཉོན་མོངས་པའི་བདུད།
3)ཕུང་པོའི་བདུད། 4)འཆི་བདག་གི་བདུད་བཞི་ཡིན།
(33) ཤ་གཟུགས་ཀྱི་འདྲེན་ཆེ་བ་ཞེས་པ་ནི་སྤྲུལ་པ་གཟུགས་ཀྱི་སྒྱུ་ཡི་མཛད་པ་ཕྲིན་ལས་་
བསམ་གཏན་གྱིས་མི་ཁྱབ་པའི་དོན་དུ་གོ་
（34） “བླ་སྲོག་གི་ཅི་མདོ” ཞེས་པ་ནི་ཐུན་མོང་གི་བླ་དང་སྲོག་གིས་ཚད་གཞལ་དུ་མེད་་
ཅིང་དེ་དག་ལས་ཡོངས་སུ་འདས་པའི་དོན་དུ་གོ།
（35)“རི་ལི་གྱོན”ཞེས་པ་ནི་དབྱིན་སྐད་དུRELIGIONཞེས་པའི་དོན་ཡིན།
（36)་ཤ་ལྔ་ཞེས་པ་ནི་གླང་ཆེན་གྱི་ཤ་མི་ཤ་རྟ་ཤ་ཁྱི་ཤ་བ་ལང་གི་ཤ་རྣམས་ལ་ཟེར།
(37)བདུད་རྩི་ལྔ་ཞེས་པ་ནི་དྲི་ཆེན་དྲི་ཆུ་རཀྟ་མཾ་ས་རྡོ་རྗེའི་ཟིལ་པ་བཅས་ལ་ཟེར།
(38) སྲིད་པ་མཁའ་འགྲོའི་གླིང་བཞི་སྤྱི་མདོས། 《སྟག་ཤམ་ནུས་ལྡན་རྡོ་རྗེའི་ཟབ་གཏེར་
ཡི་དོན་དགོངས་འདུས》གཏེར་སྟོན་སྟག་ཤམ་རྡོ་རྗེ།(1655 -) NEW
DELHI 1972
（39）རྒྱུད་བཞི་ཞེས་པ་ནི། 1)རྩ་རྒྱུད། 2 ) བཤད་རྒྱུད། 3) མན་ངག་རྒྱུད།
4) ཕྱི་མ་རྒྱུད་བཅས་བཞི་ལ་ཟེར་
（40）《རྒྱུད་ཆུང་བདུད་རྩིའི་སྙིང་པོ》མཛད་པ་པོ་གཡུ་ཐོག་ཡོན་ཏན་མགོན་པོ།



----
-
• 96 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(གསར་མ) (1126 - 1202)INTERNATIONAL
ACADEMY OF INDIAN CULTURE NEW
DELHI 1968
(41) ཏུན་ཧོང་གི་ཡིག་རྙིང་། (PELLIOT TIBETAIN RECTo
127 CH TOUSSAINT DOCUMENTS DE
TOUENHOUANG RELATIFS À L' HISTORIE
DU TIBET PARIS LIBRAIRIE
ORIENTALISTE)
（42) དེབ་སྔོན་《དེབ་ཐེར་སྔོན་པོ》མཛད་པ་པོ་འགོས་ལོ་གཞོན་ནུ་དཔལ། (1393 -
་1481)སི་ཁྲོན་མི་རིགས་དཔེ་སྐྲུན་ཁང་། 1984
(43)《དེབ་ཐེར་དཀར་པོ》མཛད་པ་པོ་དགེ་འདུན་ཆོས་འཕེལ།(1903 - 1957)རྡ་
ས་ཤེས་རིག་དཔེ་སྐྲུན་ཁང་། 1983
(44)《དེབ་ཐེར་དམར་པོའི་དེབ་གསར་མ》མཛད་པ་པོ་པཎ་ཆེན་བསོད་ནམས་གྲགས་
པ།(1554 =) INTERNATIONAL ACADEMY OF
INDIAN ་ CULTURE NEW DELHI 1968
(45）《དར་རྒྱས་གསལ་སྒྲོན》མཛད་པ་པོ་སྤ་བཙུན་བསྟན་རྒྱལ་བཟང་པོ། (རྩོམ་་་་་
1345)རྒྱ་གར་ཐོབ་གསར། DOLONJI 1972 །
(46)《ལྡེའུ་ཆོས་འབྱུང་ཆེན་མོ་བསྟན་པའི་རྒྱལ་མཚན》མཛད་པ་པོ་ལྡེའུ་ཇོ་སྲས། (དུས་
རབས་12པ)བོད་ལྗོངས་མི་དམངས་དཔེ་སྐྲུན་ཁང་། 1987
(47)《རྒྱ་བོད་ཡིག་ཚང་ཆེན་མོ》མཛད་པ་པོ་སྟག་ཚང་པ་དཔལ་འབྱོར་བཟང་པོ།(རྩོམ་
ལོ་1434)སི་ཁྲོན་མི་རིགས་དཔེ་སྐྲུན་ཁང་། 1985
（48） བི་དཀར་《བཻ་དཀར་པོ》མཛད་པ་པོ་སྡེ་སྲིད་སངས་རྒྱས་རྒྱ་མཚོ། (1653 –.
1705)ལྷ་ས་ཞོལ་གྱི་ཤིང་པར། །
（49)ཞང་ཞུང་སྙན་རྒྱུད་ཀྱི་ལོ་རྒྱུས།《 རྫོགས་པ་ཆེན་པོ་ཞང་ཞུང་སྙན་རྒྱུད་ཀྱི་བོན་མ་ནུབ་
པའི་གཏན་ཚིགས》 INTERNATIONAL ACADEMY OF



，
བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་བུའི་དོ་ཤལ། • 97 •
INDIAN CULTURE NEW PELHI 1968
（50)《གླེང་གཞི་བསྟན་པའི་འབྱུང་ཁུངས》མཛད་པ་པོ་ཁྱུང་པོ་བློ་གྲོས་རྒྱལ་མཚན།
（དུས་རབས་14པ) (དབུ་མེད་བྲིས་མ) ISME0 RoME
（51) 《ཆོས་འབྱུང་མཁས་པའི་དགའ་སྟོན》མཛད་པ་པོ་དཔའ་བོ་གཙུག་ལག་ཕྲེང་བ།
(1404 - 1566)མི་རིགས་དཔེ་སྐྲུན་ཁང་། 1986



• 98 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བྱང་འབྲོག་གི་ལམ་ཡིག
འགོ་བརྗོད།
སྤྱིར་བོད་མི་དང་ཕྱི་ཡུལ་གྱི་མི་དག་གི་བསམ་པར་བྱང་འབྲོག་གི་ཡུལ་་་
ནི་ལོ་གྲངས་བརྒྱ་སྟོང་མང་པོར་བས་མཐར་ལུས་པའི་ས་སྟོང་གངས་དང་་་་
ཆབ་རོམ་གྱིས་ཁེངས་པ། འགྲོ་བ་མིའི་རིགས་ཀྱིས་གནས་འཆའ་མི་ནུས་
པའམ། གཉུག་མར་གནས་པའི་འབྲོག་མི་ཁ་ཤས་ལས་མི་གཞན་དག་རྒྱུ་
འགྲུལ་བྱ་ཡུལ་མེད་པ་ལྟ་བུ་ཞིག་སེམས་ཀྱི་ཡོད་པ་རེད། ཁོ་བོས་ཀྱང་ཆུང་
ངུའི་དུས་སུ་འབྲོག་མི་དག་ནི་གངས་དང་ཆབ་རོམ་དུ་གནས་མཁན་མི་་་་
སྤྱོད་ཚུལ་ལས་ཆེས་ཕྱི་རོལ་ཏུ་གྱུར་པ། དེ་དག་གི་སྤྱོད་ཚུལ་དང་། བསམ་
ཚུལ་སོགས་ཀྱང་རོང་ཡུལ་གྱི་མི་དག་ལས་ཐ་དད་པ་མ་ཟད་འབྲོག་མིའི་བཟོ་
དབྱིབས་ཀྱང་མི་འདྲ་བ་ཞིག་ཡོད་རྩིས་བྱས་པ་ཡིན། དེར་བརྟེན་ཁོ་བོས་
བྱང་འབྲོག་གི་མི་སྡེའི་གནས་ལུགས་ཇི་བཞིན་ཤེས་འདོད་ཀྱིས་ཡུལ་དེ་དག་་་་
ཏུ་འགྲུལ་བཞུད་ཐེངས་མང་བྱས་ཤིང་། འབྲོག་པའི་གནས་ལུགས་ཇི་བཞིན་
མཁྱེན་མཁན་ངའི་ཕ་ལགས་དང་ཁོང་གི་གྲོགས་པོ་རྣམས་ལ་འབྲོག་པའི་་་་་
གནས་ཚུལ་སྐོར་བཀའ་འདྲི་ལན་མང་དུ་ཞུ་མྱོང་ཞིང་། ངའི་ཕ་ལགས་ཀྱིས་



• 99 ，
བྱང་འབྲོག་གི་ལམ་ཡིག
ཁོ་བོ་ལ་ཐུགས་བརྩེ་ཆེན་པོས་བྱང་འབྲོག་གི་གནས་ཚུལ་ཕྲ་ཞིབ་གསལ་རྒྱས་་་
སུ་ངོ་སྤྲོད་གནང་བ་དེ་དག་ནི་སྔོན་ཆད་ངའི་བློ་ཡུལ་དུ་འཆར་བའི་གནས་་་་་
ཚུལ་ལས་རིང་དུ་ཐ་དད་པ་དང་། ལྷག་པར་དུ་ཁོ་བོའི་ཕ་ལགས་ནི་བོད་
ཡུལ་དུ་ཡོངས་གྲགས་ཀྱི་ལོ་རྒྱུས་མང་དུ་ཡོད་པའི་དཔའ་བོ་གླིང་གེ་སར་གྱི་་་་
སྒྲུང་སྐོར་ལ་ཧ་ཅང་མཁས་པ་ཞིག་ཡིན་པ་ལྟར་ཁོང་གི་ཞལ་ནས། “གླིང་གེ་
སར་གྱི་སྒྲུང་གི་གླེང་གཞི་གང་ལ་བརྟེན་ནས་བྱུང་བའི་ཡུལ་ལྗོངས་དེ་དག་གི་
གནས་ཚུལ་དང་། ཡུལ་མིང་སོགས་ཕལ་མོ་ཆེ་ནི་མདོ་ཁམས་བྱང་ཕྱོགས་ཀྱི་
འབྲོག་ཡུལ་དག་ཏུ་མངོན་སུམ་ངོ་འཕྲོད་ཐུབ་པ་ཡོད་འདུག” ཅེས་ལན་
གྲངས་དུ་མར་གསུངས་པ་ནམ་རྒྱུན་དུ་ངའི་དྲན་པའི་ཡུལ་དུ་གྱུར། ཁོ་བོ་ནི་
ལོ་ན་ཕྲ་བའི་དུས་ནས་བཟུང་ཕ་ལགས་ཀྱི་ངག་ནས་གེ་སར་གྱི་སྒྲུང་མང་དུ་་་
ཐོས་པས་རྐྱེན་བྱས་ཏེ། གླིང་གི་དཔའ་བོ་གེ་སར་གྱི་སྒྲུང་ཀློག་པ་ལ་ཧ་ཅང་
དགའ་ཞིང་། སྒྲུང་དཔེ་རྣམས་ཕན་ཚུན་གོ་བསྡུར་བྱེད་པ་དང་། སྒྲུང་དཔེ་
དག་ལས་གསལ་བའི་ཡུལ་མིང་སོགས་དངོས་སུ་ངོ་འཕྲོད་ཐུབ་པ་ལ་བརྩོན་་་་
མོས་རྒྱ་ཆེར་བྱེད་འདོད་ཡོད་པ་ཞིག་ཡིན།།
བོ ད་དུ་ཡོངས་གྲགས་གེ་སར་གྱི་སྒྲུང་ནི་རྫོང་ཆེན་བཅོ་བརྒྱད་དུ་་་་
གྲགས་པ་དག་ཡིན་མོད། དེ་དག་ལྷན་དུ་བསྒྲིགས་པའི་དཔེ་ཆ་མེད་པ་
དང་། ཁ་འཐོར་དུ་ཡོད་པ་དག་ཀྱང་དབུ་མེད་དུ་བྲིས་པ་ཙམ་ལས་དབུ་ཅན་
དུ་པར་བསྐྲུན་བྱས་པ་ཤིན་ཏུ་ཉུང་བར་བརྟེན་དཔེ་རྒྱུན་ཧ་ཅང་དཀོན་པོར་་་
སྣང་ཞིང་། དེའི་རྒྱུ་མཚན་གྱིས་ཁོ་བོས་རང་གི་བློ་འདོད་ལྟར་རྫོང་ཆེན་བཅོ་
བརྒྱད་དུ་གྲགས་པའི་སྒྲུང་དཔེ་ཚང་མ་ཀློག་པའི་གོ་སྐབས་མ་རྙེད་དོ།།
ཁོ་བོས་ཀློག་མྱོང་བའི་གེ་སར་གྱི་སྒྲུང་དག་ནི། ༡. ་ ལྷ་གླིང་།
་



་
• 100 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གེ་སར་ལྷ་ཡུལ་དུ་ཕེབས་པའི་སྒྲུང་། ༢. འཁྲུང་གླིང་། —གེ་སར་རྨ་ཡུལ་
དུ་འཁྱུང་པའི་སྒྲུང་། ༣. རྟ་རྒྱུགས། – གེ་སར་རྒྱལ་སར་ཕེབས་པའི་
སྒྲུང་། ༤. ཏ་ཟིག་ནོར་རྫོང་། - གླིང་དང་ཏ་ཟིག་འཁྲུགས་པའི་སྒྲུང་།
༥. ཁ་ཆེ་གཡུ་རྫོང་། — གླིང་དང་ཁ་ཆེ་འཁྲུགས་པའི་སྒྲུང་། ༦. མོན་
གླིང་། གླིང་དང་མོན་འཁྲུགས་པའི་སྒྲུང་། ༧. འཇང་གླིང་། གླིང་
དང་འཇང་འཁྲུགས་པའི་སྒྲུང་། ༨. རྒྱ་གླིང་། གླིང་དང་རྒྱུ་འཁྲུགས་
པའི་སྒྲུང་། ༩. སོག་གླིང་། གླིང་དང་སོག་འཁྲུགས་པའི་སྒྲུང་། །
༡༠. བདུད་གླིང་། — གླིང་དང་བདུད་འཁྲུགས་པའི་སྒྲུང་། ༡༡. ཧོར་
གླིང་། གླིང་དང་ཧོར་འཁྲུགས་པའི་སྒྲུང་། ༡༢. གྲུ་གུའི་གོ་རྫོང་།
— གླིང་དང་གྲུ་གུ་འཁྲུག།ས་པའི་སྒྲུང་། ༡༣. —དམྱལ་གླིང་། གེ་སར་
དམྱལ་བར་ཕེབས་པའི་སྒྲུང་། བཅས་སྒྲུང་དཔེ་པུ་ཏི་ཆེ་ཆུང་བཅུ་གསུམ་
ཙམ་བཀླགས་པ་ཡིན།
གཞན་ཡང་ངའི་ཕ་ལགས་ཀྱིས་བཀླགས་མྱོང་བའི་སྒྲུང་དཔེ་ནི། མི་
ནུབ་དར་རྫོང་། གླིང་དང་མི་ནུབ་འཁྲུགས་པའི་སྒྲུང་། ཞང་གླིང་།
— གླིང་དང་ཞང་ཞུང་འཁྲུགས་པའི་སྒྲུང་། བྱེ་རུའི་བྱུར་རྫོང་། - གླིང་
དང་བྱེ་རུ་འཁྲུགས་པའི་སྒྲུང་། བཅས་དང་། ད་དུང་ངའི་ཕ་ལགས་ཀྱིས་
བཀླགས་མ་མྱོང་བའི་སྒྲུང་དཔེ། རི་ཆེ་—གླིང་དང་རི་ཆེ་འཁྲུགས་པའི་
སྒྲུང་སོགས་འགའ་ཤས་ཡོད་སྐད་ཐོས་ཀྱང་། ཁོ་བོས་ནི་འོག་མ་འདི་དག་གི་
དཔེ་ཙམ་ཡང་མ་མཐོང་ངོ༌། །ངས་བཀླགས་མྱོང་བའི་སྒྲུང་དཔེ་དེ་དག་ཏུ་
གང་བཤད་པའི་བརྗོད་དོན་ཆེ་ཕྲ་མཐའ་དག་དངོས་སུ་བྱུང་ཡོད་པའི་ཡིད་་་་
ཆེས་ཐུབ་པ་ཤིན་ཏུ་དཀའ་ནའང་། དུས་གང་འཚམས་ཤིག་ན་གླིང་ཡུལ་དུ་



• 101 •
བྱང་འབྲོག་གི་ལམ་ཡིག
གེ་སར་ཞེས་བྱ་བའི་སྐྱེས་བུ་ཡ་མཚན་འོས་པ་ཞིག་དངོས་སུ་བྱུང་མྱོང་་་་་་
དང་། དུས་དེ་སྐབས་ཀྱི་མི་སྡེའི་སྤྱོད་ཚུལ་མཐའ་དག་སྒྲུང་དཔེ་དག་ཏུ་ཇི་
ལྟར་བཤད་པ་དེས་མཚོན་ཐུབ་པ་ན་དེང་དུས་ཀྱི་འབྲོག་མིའི་སྤྱོད་ཚུལ་ཕལ་་་
ཆེ་བ་དག་གནའ་བོའི་སྒྲུང་གི་ཡིག་ཆར་འཁོད་པའི་སྤྱོད་ཚུལ་དང་གཅིག་་་་་
པར་སྣང་བས་ཡིད་ཆེས་ཀྱིས་བདེན་དཔང་བྱེད་ཐུབ་པ་ཡིན།
དེ་ལྟར་ངའི་ཕ་ལགས་དང་། ངའི་བྱང་འབྲོག་གི་གྲོགས་པོ་རྣམས་
ཀྱི་ཤོད་ཚུལ་ལ་རྗེས་སུ་དཔགས་པས། མདོ་ཁམས་བྱང་ཕྱོགས་ཀྱི་འབྲོག་སྡེ་
དག་ནི་བོད་དུ་ལོ་རྒྱུས་ཡོད་པ་ནས་བཟུང་དཔའ་རྩལ་བརྟུལ་ཕོད་ལྡན་པའི་་་
དཔའ་བོ་དུ་མ་བྱུང་བའི་ལོ་རྒྱུས་ཀྱི་སྙིང་དོན་བཟང་པོ་དང་ལྡན་པའི་ཡུལ་་་་་
བཟང་པོ་ཞིག་ཡིན་པར་གོ་ཞིང་། བྱང་འབྲོག་དེ་དག་གི་ཕྱི་ཡུལ་གྱི་བཀོད་པ་
དང་། ནང་མི་སྡེའི་སྤྱོད་ཚུལ་སོགས་མངོན་སུམ་དུ་མཐོང་ཚོར་བྱ་རྒྱུའི་
འདུན་པ་དྲག་པོས་ཀུན་ནས་བསླངས་ཏེ། ༡༩༥༣ལོའི་དབྱར་དུས་སུ་ང་
དང་ངའི་གྲོགས་པོ་ཁ་ཤས་བཅས་ཁམས་དབུས་སྡེ་དགེའི་བྱང་ཕྱོགས་རྫ་ཆུ་་་
ཁའི་ཡུལ་སྡེ་ཁག་དང་། དེ་དག་དང་འབྲེལ་བའི་འབྲོག་སྡེ་ཡ་དིང་། ཨ་ཕྱུག་
དང་། སྟག་དགོན་ཏེ་རྣམ་ཀུན་ཏུ་བྱང་པ་ཁག་གསུམ་ཞེས་གྲགས་པ་དག་
དང་། འགོ་ལོག་གསེར་ཐའི་ཡུལ་བཅས་པར་ཟླ་བ་གསུམ་གྱི་རིང་ལ་སྤྱིར་
བཏང་བླ་ཆེན་གདུལ་བྱ་བའི་ཚུལ་དང་། ཡུལ་འགར་རང་གི་གྲོགས་པོ་དང་
སྦྱིན་བདག་ཁག་གིས་ཆེད་དུ་བོས་པའི་དགོས་དོན་ལ་བརྟེན་ནས་རྟ་དྲེལ་གྱི་
སྟེང་ནས་འགྲུལ་བཞུད་བྱས་པ་ཡིན། དུས་དེ་སྙེད་ཀྱི་རིང་ལ་ཁོ་བོར་མཐོང་
རྟོག་གི་མྱོང་བ་འཐོབ་འདོད་གང་ཡོད་པ་ཕལ་ཆེར་མངོན་སུམ་ཉམས་སྣང་་་་
， ཐུབ་པ་བྱུང་བར་མ་ཟད་སྔར་རང་གི་བསམ་མནོས་མ་ཟིན་པའི་དོན་ཡ་་་་



• 102 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཚན་འོས་པ་མང་པོ་ཞིག་ཀྱང་ཉམས་ཚོར་བྱུང་། ངས་འབྲོག་ཡུལ་དེ་དག་
དང་། དེ་དག་ཏུ་གནས་པའི་མི་སྡེའི་རང་བཞིན་གྱི་སྤྱོད་ཚུལ་དག་དངོས་སུ་
མཐོང་ཚེ། སྔོན་དུས་ངའི་བློ་ངོར་ཤར་བའི་བྱང་འབྲོག་གི་ཡུལ་དང་།
འབྲོག་མིའི་སྤྱོད་ཚུལ་སོགས་ནི་དངོས་ཀྱི་གནས་ལུགས་ལས་རིང་དུ་བརྒལ་་་་་
ཞིང་ཐ་དད་པར་གོ་ཞིང་། འབྲོག་མིའི་སྤྱོད་ཚུལ་དག་ནི་གླིང་གི་སྒྲུང་དཔེ་
རྣམས་སུ་གསལ་བར་བསྟན་པའི་མི་སྡེའི་སྲོལ་ལུགས་དང་སྤྱོད་ཚུལ་སོགས་་་་་
དངོས་སུ་མིག་སྔར་སྟོན་པའི་མཚོན་དཔེ་བཟང་པོ་ལྟ་བུ་སྔར་གྱི་ལོ་རྒྱུས་དག་
ལ་ཡིད་ཆེས་འདྲེན་བྱེད་ཅིག་ཏུ་སྣང་ངོ༌། །གལ་ཏེ་སུ་ཞིག་གིས་འབྲོག་ཡུལ་
དེ་དག་ལ་ཞིབ་པར་ཉམས་ཚོར་བྱེད་ཐུབ་པ་ཡིན་ན་གླིང་གེ་སར་གྱི་སྒྲུང་་་་་
《འཁྲུངས་གླིང》ཞེས་པ་དང་། 《རྟ་རྒྱུགས》ཞེས་པའི་དཔེ་ཆ་དག་ནི་འབྲོག་
ཡུལ་དེ་དག་གི་གནས་ཡིག་བཟང་པོ་ཞིག་ལྟར་བེད་སྤྱོད་བྱེད་ཆོག་པར་་་་་
སེམས་སོ། །ངས་འགྲུལ་བཞུད་བྱས་མྱོང་བའི་འབྲོག་ཡུལ་དེ་དག་ཕལ་ཆེ་བ་
ལ་ནི་ཡུལ་མི་ཧ་ཅང་ཉུང་ངུར་གནས་པ་དང་། ཡུལ་འགར་མི་སྡེས་རིང་དུ་
དབེན་ཅིང་རི་དྭགས་ཀྱི་རིགས་སྣ་ཚོགས་པ་བག་ཡངས་སུ་གནས་པ་དང་། །
མཐོ་ཞིང་བརྗིད་ཆགས་པའི་རི་བོ་དག་ནི་དབྱར་དགུན་སྟོན་དཔྱིད་ཀྱི་དུས་་་
བཞིར་གངས་དང་ཆབ་རོམ་གྱིས་ཁེངས་པ། ཡུལ་འགར་རྫ་རིའང་མི་ཉུང་བ་
ཡོད་འདུག་པ་དེ་དག་གི་རྩེ་མོར་གངས་ཀྱིས་ཁེངས་ཤིང་། རི་སུལ་རྣམས་སུ་
ཤྭ་བ་དང་། གནའ་བ་སོགས་རྫ་རི་ལ་གནས་པའི་རི་དྭགས་དུ་མས་གང་བ། །
འབྲོག་ཡུལ་གྱི་གཞུང་རྒྱུད་ཕལ་མོ་ཆེ་ནི་ན་ཐང་སྟེ། ས་མཐོའི་རྩྭ་དང་རི་
་ མཐོའི་མེ་ཏོག་སྣ་ཚོགས་པས་ཕྱུར་བུར་ཁེངས་པའི་ཁྲོད་དུ་རྐྱང་སྟོང་ཕྲག་དུ་་་
མའི་རྐྱང་ཁྱུ་དང་། འབྲོང་བརྒྱ་ཕྲག་མང་པོའི་འབྲོང་ཁྱུ་དང་། གཞན་ཡང་



• 103 •
-
བྱང་འབྲོག་གི་ལམ་ཡིག
དགོ་བ་དང་། ཤཱ་བ། གཉན་དང་། སྤྲེ་ལ་སོགས་པ་ས་མཐོར་གནས་པའི་རི་
དྭགས་ཀྱི་རིགས་རྣམ་པ་སྣ་ཚོགས་པས་ཡོངས་སུ་ཁེངས་པ། ན་ཐང་གི་
ཕྱོགས་ཀུན་ནས་ཁྲུང་ཁྲུང་སྟོང་ཕྲག་མང་པོས་ངུར་སྒྲ་དིར་དིར་དུ་སྒྲོག་པས་་་་
སྐྱེ་བོའི་ཡིད་སྣང་སྤྲོ་བའི་སྤང་གཤོངས་རྣམས་སུ་འབྲོག་པའི་ “རུ་སྐོར” ཞེས་
བྱ་བ་མི་ཚང་བཅུ་ནས་སུམ་ཅུའི་བར་གང་རུང་དག་ལྷན་དུ་སྦྲ་རུ་བསྐོར་ཏེ་་་
ཆགས་ཡོད་འདུག འབྲོག་པ་དག་སྦྲ་རུ་བསྐོར་ཏེ་ལྷན་དུ་ཆགས་པའི་དགོས་
དོན་ནི་ཕྱི་ཡུལ་གྱི་དགྲ་རྐུན་ཇག་ཆོམ་ལ་སོགས་པས་གནོད་འཚེ་བྱེད་མི་ཐུབ་
པ་དང་། རུ་སྐོར་ལ་འཚེ་བ་གང་ཞིག་འབྱུང་བ་དེ་ལས་བསྲུང་སླ་བའི་ཆེད་
དུ་ཡིན་པ་རེད།
ང་ཚོས་ན་ཐང་དེ་དག་བརྒལ་ནས་འགྲོ་དགོས་པའི་ཚེ་འབྲོག་ཡུལ་་
གང་དུ་ཡིན་པ་དེ་རང་གི་ཡུལ་མི་རྒྱུས་ཤེས་ཅན་ཞིག་ལམ་མཁན་དུ་འཚོལ་་་་
དགོས་ཀྱི་འདུག གང་ལགས་ཤེ་ན། ན་ཐང་གི་བར་གསེངས་འགར་ཧ་ཅང་
ཉེན་ཆེ་བའི་ན་འདམ་གྱི་ཟུག་ཆེ་ཆུང་དུ་མ་ཡོད་འདུག་ཅིང་། གལ་ཏེ་ཁོ་བོ་
ཅག་ལ་ཡུལ་མི་ལམ་མཁན་པ་ཞིག་མེད་ན་ན་ཟུག་ཏུ་བྱིང་བ་ལས་ཐར་བའི་་་་
གོ་སྐབས་རྙེད་པ་ཤིན་ཏུ་དཀའ། ང་ཚོ་ལམ་མཁན་དང་བཅས་ཏེ་འགྲོ་བའི་
ཚེ། ་ ས་ཐག་ཐད་ཀར་རྒྱང་གྲགས་གསུམ་ཙམ་ཡོད་པ་ལ་ཉིན་ཕྱེད་ཙམ་གྱི་
རིང་ལ་ཐག་རིང་པོ་ནས་བསྐོར་དགོས་པའི་ན་ཟུག་ཀྱང་མང་དུ་སྣང་།
དཔེར་ན་ཉིན་ཞིག་ཏུ་ང་ཚོས་ལམ་མཁན་མེད་པར་རྫ་རྒྱལ་འཕན་ཕྱུག་ཅེས་་་
བྱ་བའི་རི་ཞོལ་གྱི་ན་ཐང་ཞིག་བརྒལ་བའི་ཚེ། ཁོ་བོ་ཅག་གི་གྲོགས་པོ་ཞིག་
འགྲུལ་ལམ་ནོར་བས་རྐྱེན་ཏེ་ན་ཟུག་ཏུ་བྱིངས་ཤིང་། ཁོང་གིས་ཀུ་ཅོའི་སྒྲ་
ལྷང་ལྷང་བཏོན་བྱུང་བ་དང་། ཁོ་བོ་ཅག་མྱུར་བར་དེར་ཕྱིན་ཏེ་ཁོང་དང་



• 104 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།།
ཁོང་གི་རྟ་བཅས་ལ་ཐག་པ་བཏང་ནས་ཡར་འདོན་པར་བརྩོན་པས། ཁོང་
ལ་ཉེས་སྐྱོན་གང་ཡང་མ་བྱུང་བར་བཏོན་ཐུབ་ནའང་། ཁོང་གི་རྟས་གཡོ་
འགུལ་མང་དུ་བྱས་པའི་རྐྱེན་གྱིས་རིམ་བཞིན་ཇེ་ནུབ་ཇེ་ནུབ་ཏུ་གྱུར་ཏེ། །
མཐར་རྟ་སྒ་དང་བཅས་པ་བློ་ཕམ་གྱི་ངང་ནས་དེར་འདོར་དགོས་བྱུང་། ང་
ཚོས་གྲོགས་པོ་འདམ་ཟུག་ནས་བཏོན་པའི་ཚེ། ཁོང་དང་ཁོང་འདོན་མཁན་
གྱི་མི་དག་སྦྲ་ནག་ལྟར་ལུས་གོས་ཚང་མ་མཐིང་ནག་ཡ་ང་ཞིང་དགོད་བྲོ་བ་་་
རེ་བྱུང་འདུག གང་ལགས་ཤེ་ན། འབྲོག་ཡུལ་གྱི་འདམ་ཟུག་གང་དུ་ཡོད་པ་
དེ་དག་ཏུ་ཡུལ་གཞན་ན་མེད་པའི་ས་རང་བཞིན་ནག་ལ་སྔོ་མདངས་ཅུང་་་་
ཟད་ཡོད་པ་ཞིག་གིས་ཁྱབ་འདུག་པ་དེ་ནི་འབྲོག་མི་དག་གིས་ལྭ་བ་སོགས་་་་་
ཚོན་མདོག་སྒྱུར་བྱེད་དུ་བེད་སྤྱོད་བྱེད་ཀྱི་ཡོད་པ་རེད། འབྲོག་ཡུལ་དེ་དག་ ་
རང་གི་མི་དང་རྟ་ཕྱུགས་སེམས་ཅན་རྣམས་ནི་འདམ་ཟུག་ལ་དུས་རིང་དུ་་་་་་
གོམས་འདྲིས་ཕྱིན་པར་བརྟེན། དེ་དག་ལ་འདམ་ཟུག་གི་དཀའ་ངལ་དང་
འཇིགས་སྣང་གང་ཡང་མི་འདུག་པར་མ་ཟད་འབྲོག་ཡུལ་དེ་དག་རང་གི་མི་་
དང་དུད་འགྲོ་སུ་དང་གང་ཞིག་ཀྱང་འདམ་ཟུག་ཏུ་བྱིངས་པའི་ལོ་རྒྱུས་་་་་
སོགས་མི་སྣང་ངོ༌། །གོང་གསལ་གྱི་གནས་ཚུལ་འདི་ནི་དམིགས་བསལ་
དབྱར་དུས་ཀྱིས་དབང་དུ་བྱས་པ་ཡིན་ཞིང་། དུས་གཞན་དག་ལ་ནི་འབྲོག་
ཡུལ་དེ་དག་ཏུ་གྲང་ངད་ཧ་ཅང་ཆེ་ཞིང་། འདམ་ཐང་ཐམས་ཅད་གངས་
དང་ཆབ་རོམ་གྱིས་ཁེངས་ཤིང་སྲ་མཁྲེགས་ཅན་དུ་འགྱུར་བས་སྐྱེ་བོའི་རྒྱུ་་་་
འགྲུལ་བྱེད་མི་ནུས་པའམ་གངས་ལམ་བརྒྱུད་དེ་ཤར་རྒྱག་ན་ཐང་དག་བརྒལ་
ཆོག་པའི་གནས་ཚུལ་མི་འདྲ་བ་དག་ཡོད་པ་རེད། །
འབྲོག་སྡེ་དག་གི་ཆགས་ཡུལ་གོང་གསལ་དེ་འདྲའི་རིགས་ཁོ་ན་་་་་



བྱང་འབྲོག་གི་ལམ་ཡིག
• 105 •
ཙམ་དུ་མ་ཟད་རྣམ་པ་གཞན་དག་ཀྱང་མང་དུ་སྣང་སྟེ། འབྲོག་སྡེ་ཁ་ཤས་ནི་
སྤང་རིའམ་སྤང་ཐང་ཡིད་དུ་འོང་བའི་ངོགས་སུ་ཆགས་པ་དང་། ཡང་ཁ་
ཤས་ནི་སྤང་རི་སྒང་གཤོངས་དུ་མ་ཡོད་པའི་སུལ་རྣམས་སུ་ཤིང་གླང་མ་་་་་
དང་། སུར་དཀར། སུར་ནག སྤེན་དཀར། སྤེན་ནག་དང་། ཉ་སྦྲིད་
བཅས་ཆེས་ཕྲ་ཞིང་ཐུང་བས་ཕྱུར་བུར་གཏམས་པའི་གཤོངས་རྣམས་སུ་་་་་
ཆགས་ཡོད་པ་རེད། གནས་ཚུལ་འདི་འདྲ་བའི་འབྲོག་ཡུལ་དག་ཏུ་ན་ཐང་
ཧ་ཅང་དཀོན་ཞིང་འདམ་ཟུག་གི་དཀའ་ངལ་མི་འདུག་མོད། ཡུལ་འགའ་
ཤས་སུ་ཨ་བྲ་བྱེ་བ་མང་པོས་གནས་བཅས་ཤིང་། ཨར་ཁུང་འབུམ་ཕྲག་མང་
པོ་ནག་བུག་བུག་ཏུ་བཏོན་པ་སྟེ། ཇི་ལྟར་མི་སྡེའི་གྲོང་ཁྱེར་ཆགས་པ་ལྟར་ས་
ཆ་ཤོག་ཁག་སོ་སོར་ཨར་ཁུང་ཆེ་ཆུང་དུ་མ་དང་། ཨར་ཁུང་ཕན་ཚུན་དུ་
འགྲུལ་ལམ་མི་སྡེའི་ཁྲོམ་སྲང་དང་འདྲ་བ་ཕྲ་ལ་རིང་བའི་བགྲོད་ལམ་སྤང་གི་
ཐོག་ཁེབས་སྲབ་མོ་དང་ལྡན་པ་གྲངས་ལས་འདས་པས་ཁེངས་ཡོད་འདུག་་་་
ཅིང་། ཡུལ་དེ་དག་ཏུ་ང་ཚོས་རྟ་དྲེལ་གྱི་སྟེང་ནས་འགྲུལ་བཞུད་བྱེད་པའི་
ཚེ། ཁོ་བོ་ཅག་གི་རྟ་དྲེལ་ལ་ཨར་ཁང་ཅན་གྱི་སྤང་རིའམ་སྤང་ཐང་དག་
བརྒལ་བའི་མྱོང་བ་མེད་པར་བརྟེན། རྟ་དྲེལ་གྱི་རྨིག་བཞི་ཨར་ཁང་དུ་
བྱིངས་ཤིང་དཀའ་ངལ་ཚད་མེད་པ་མྱོང་དགོས་བྱུང་། འོན་ཀྱང་ཡུལ་དེ་
དག་རང་གི་རྟ་དྲེལ་རྣམས་ལ་གོམས་འདྲིས་ཡག་པོ་ཡོད་པར་བརྟེན་འབྲོག་་་་
མི་དག་ཕན་ཚུན་དུ་འགྲོ་འགྲུལ་བྱེད་པའི་ཚེ་ཇི་ལྟར་ཁོ་བོ་ཅག་ནམ་རྒྱུན་དུ་་་
སྤང་ཐང་གུ་ཡངས་པོའི་སྟེང་ནས་བསྐྱོད་པ་བཞིན་དཀའ་ཚེགས་དང་་་་
འཇིགས་སྣང་གང་ཡང་མེད་པར་རྟ་རྒྱུགས་བྱེད་དེ་འགྲོ་ཆོག་གི་ཡོད་འདུག་
ཡ་མཚན་འོས་པ་ཞིག་ལ། ཨ་བྲས་གང་དུ་ས་ཟིན་པ་དེ་དག་ཏུ་“ཨ་



• 106 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྟ་ད་ཡུ” ཞེས་བྱ་བའི་བྱེའུ་ཁ་དོག་སྐྱ་བོ། མཆུ་ཏོ་ནག་པོ། རྐང་ལག་སྐྱ་
ནག ཆེ་ཆུང་གི་ཚད་ནི་ཁ་ན་རི་ཡ་ཆེ་ཚད་ལས་ཀྱང་ཅུང་ཟད་ཆེ་བ་སྟོང་
ཕྲག་མང་པོ་ཁ་འཐོར་དུ་ཨ་བྲ་རྣམས་དང་ལྷན་དུ་གནས་ཤིང་། དེ་དག་ཀྱང་
ཨ་བྲ་དང་འདྲ་བ་སའི་ཁུང་བུར་གནས་འཆའ་བ་དང་། སྒོ་ངའང་ས་ཁུང་
གི་སྦུག་ཏུ་བཞག་ཅིང་། ནམ་རྒྱུན་བྱེའུ་དེ་དག་ས་ཁུང་ནས་ཕྱི་ལོགས་སུ་
འཐོན་པའི་ཚེ། དེ་མ་ཐག་ཨ་བྲ་དག་གི་རྒྱབ་ཏུ་ཞོན་ཏེ་འགྲོ་གི་འདུག་ཅིང་།
ནམ་ཨ་བྲ་དག་སོ་སོའི་ཨར་ཁུང་དུ་སླར་ལོག་པའི་ཚེ་བྱེའུ་རྣམས་དབང་མེད་
དུ་ས་ཁར་འགྱེལ་བ་ཧ་ཅང་དགོད་བྲོ་བོ་ཞིག་ཏུ་སྣང་ངོ་། །འབྲོག་མི་དག་
གིས་“ཨ་རྟ་ག་ཡུ་དག་གིས་ཨ་བྲ་རྣམས་ཆུ་བོ་དང་རི་བོའི་ཕར་ཚུར་རྣམས་སུ་
སྐྱེལ་འདྲེན་བྱེད་ཀྱི་ཡོད་པ་རེད” ཅེས་བཤད་སྲོལ་འདུག་ནའང་ཁོ་བོ་ཅག་་་་
གིས་མངོན་སུམ་མིག་མཐོང་ཐུབ་པ་ནི་གང་ཡང་མ་བྱུང་ངོ་། །དེ་ལྟར་འབྲོག་
མི་དག་ལ་ཤོད་སྲོལ་བྱུང་བའི་གླེང་གཞི་ན། སྐབས་འགར་སྔར་ཨ་བྲ་མེད་ ་
པའི་ཡུལ་གསར་དག་ཏུ་“ཨར་དམག” ཅེས་བྱ་བའི་ཨ་བྲ་བྱེ་བ་མང་པོ་གསར་
དུ་འབྱོར་ཏེ། ཨར་ཁུང་འབུམ་ཕྲག་མང་པོ་གསར་དུ་བཏོན་ནས་རི་ལུང་
ཐམས་ཅད་ནག་པོར་བསྒྱུར་བའི་རྐྱེན་གྱིས་འབྲོག་པའི་སྒོ་ཕྱུགས་ལ་གཟས་ཁ་
མེད་པར་གྱུར་ཏེ་འབྲོག་པ་རྣམས་དབང་མེད་དུ་གནས་སྤོ་དགོས་བྱུང་བའི་་་
ལོ་རྒྱུས་མང་དུ་ཡོད་འདུག །གོང་གསལ་ཨ་བྲ་རྣམས་ཡུལ་གཅིག་ནས་གཅིག་
ཏུ་གནས་འཕོ་བའི་ཚེ། ཨ་བྲའི་གཟུགས་བོངས་དང་ནུས་རྩལ་གྱིས་བརྒལ་
བར་མི་ནུས་པའི་རི་བོ་དང་ཆུ་བོའི་ཕར་ཚུར་དུ་འབྱོར་ཐུབ་པ་དེ་ཨ་རྟ་་་་་
ཡུའི་རོགས་རམ་གྱི་མཐུ་ལས་བྱུང་བ་རྒྱུ་མཚན་དུ་བྱས་པ་དང་། འབྲོག་མི་
འགའ་ཞིག་གིས་ཨ་ཏ་ག་ཡུས་ཨ་བྲ་ཁྱེར་ནས་རི་བོའི་ཕར་ཚུར་དུ་འཕུར་་་་



བྱང་འབྲོག་གི་ལམ་ཡིག་ • 107 •་
མངོན་སུམ་མིག་མཐོང་བྱུང་ཞེས་བཤད་པའང་ཁོ་བོ་ཅག་གིས་ལན་མང་དུ་་་
ཐོས་སོ། །གང་ལྟར་ཡང་འབྲོག་མི་དག་གིས་ཨར་དམག་ནི་ཡུལ་ལ་ཉེན་ཁ་
ཆེས་ཆེ་བ་ཞིག་ཏུ་བརྩི་ཞིང་། ཨར་དམག་གང་དུ་འབྱོར་བའི་ཡུལ་མི་དེ་དག་
གིས་འཕྲལ་དུ་ཡུལ་ཕྱོགས་སོ་སོའི་བླ་མཆོད་རྣམས་སྤྱན་དྲངས་ཏེ་ “ ཨར་་་་་
དམག་ཁ་སྒྱུར་” ཞེས་བྱ་བའི་གཏོ་དང་སྐུ་རིམ་སྣ་ཚོགས་སྒྲུབ་སྲོལ་ཡོད་་་་
འདུག ང་ཚོས་མིག་མཐོང་བྱུང་བ་ནི། འབྲོག་ཡུལ་གྱི་སྤང་རི་དང་སྤང་ཐང་
འགའ་ཤས་སུ་དེ་སྔོན་ཨ་བྲ་གཏན་ནས་མ་སླེབས་པ་དང༌། འགའ་ཤས་སུ་ཨ་
བྲས་ས་གསར་དུ་འཛིན་བཞིན་པ་དང་། འགའ་ཤས་སུ་ཨ་བྲ་བྱེ་བ་མང་པོས་
ཁེངས་ཤིང་རི་ཐང་ཁྲ་བོར་གྱུར་པ་དང་། འགའ་ཤས་སུ་རི་ཐང་ནག་པོར་
གྱུར་ཏེ་ཨ་བྲ་ཉུང་ངུ་ལས་མེད་པ་དང་། འགའ་ཤས་སུ་ལོ་མང་སྔོན་ཨ་བྲས་
ཟིན་མྱོང་བའི་རི་ཐང་ནག་པོའི་ངོགས་སུ་རྩྭ་གསར་གྱི་མྱུ་གུ་སྐྱེ་བཞིན་་་་་
སོགས་རྣམ་པ་མི་འདྲ་བ་མང་དུ་སྣང་ངོ༌།།《དགུན་དུས་སུ་ཨ་བྲ་རྣམས་་་་་
ལོགས་སུ་མི་འཐོན་ཞིང་། དེ་དག་གིས་དབྱར་སྟོན་དུས་གཉིས་སུ་བསགས་
པའི་རྩྭ་དང་། ལྷག་པར་དུ་རོ་བཅུད་ཕུན་སུམ་ཚོགས་པའི་གྲོ་མ་དང་མོན་བུ་
དཀར་པོ་དག་ལ་ལོངས་སུ་སྤྱོད་དེ་ཨར་ཁུང་གི་སྦུག་ཏུ་གནས་ཀྱི་ཡོད་པས་་་་་
རེད། སྟོན་དུས་སུ་འབྲོག་པའི་ཕྱུགས་རྫི་དག་གིས་ཨར་ཁུང་མང་དུ་བསློགས་
ཏེ་ཨ་བྲས་བསགས་པའི་གྲོ་མ་དང་མོན་དཀར་རྣམས་ལེན་གྱི་ཡོད་འདུག་་་་་་
ཅིང་། ཨ་བྲའི་གྲོ་མཛོད་ཆེ་བ་ཁ་ཤས་ནས་གྲོ་མ་དང་མོན་དཀར་དོས་པོ་རེ་
ཙམ་རྙེད་པའི་སྐབས་ཀྱང་འདུག་ཅེས་ཁོ་བོའི་གྲོགས་པོ་འབྲོག་པའི་ཁྱེའུ་ཁ་་་
ཅིག་གི་ངག་ལས་ཐོས་སོ།།



• 108 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
，
གླེང་བརྗོད།
སུ་ཞིག་གིས་བོད་ཀྱི་ལོ་རྒྱུས་དང་འབྲེལ་བ་བོད་མིའི་ཀུན་སྤྱོད་དང་།
བསམ་མནོའི་འཁྱེར་ཕྱོགས། དེ་དག་གི་ཆས་ལུགས་སོགས་མི་རིགས་ཀྱི་རྣམ་
པ་ཇི་ལྟར་ཡིན་པའི་སྐོར་ལ་དོ་སྣང་ངེས་པར་བྱེད་དགོས་ཡོད་ན། ད་གཟོད་
སྤྱོད་ཚུལ་དེ་དག་དང་འབྲེལ་བ་དངོས་ཡོད་བོད་ཀྱི་གནའ་བོའི་ལོ་རྒྱུས་་་་་་
དཔའ་བོ་གླིང་གེ་སར་གྱི་སྒྲུང་དཔེ་དེ་དག་ལ་དོ་སྣང་དམིགས་སུ་བཀར་ནས་ ་
བྱེད་དགོས་པ་ཡིན། དེའང་བྱ་དཔེ་བྱེའུའི་སྒྲུང་ལྟ་བུའམ། གཡེང་བ་ལམ་
ཁྱེར་གྱི་སྒྲུང་གཏམ་ཙམ་གྱི་དབང་དུ་མ་བཞག་པར། རྒྱ་ཆེན་པོའི་བོད་མི་
རིགས་ཀྱི་གནས་ལུགས་དང་། དེ་དག་གི་ཆས་ལུགས་དང་། བསམ་སྤྱོད་
སོགས་ངེས་རྟོགས་ཐུབ་པ་དཔེར་ན་དངོས་རྒྱུ་ལ་ངེས་པ་རྙེད་བྱེད་ཀྱི་འདྲ་་་་
དཔེ་མེ་ལོང་ནང་གི་གཟུགས་བརྙན་དང་མཚུངས་པ། གནས་ལུགས་དངོས་
ཀྱི་སྟེང་ནས་ངེས་ཤེས་ཁྱད་པར་ཅན་རྙེད་ཐུབ་པའི་ཡོ་ཆས་རྩ་འགངས་ཤིན་་་་
ཏུ་ཆེ་བ་ཞིག་ཡིན་པར་ངོས་ཟིན་དགོས་པ་དེ་ཡིན། གནས་ཚུལ་དེའི་གོ་
རྟོགས་རང་རྒྱུད་ལ་ཆགས་པའི་ཕྱི་རྒྱལ་གྱི་མཁས་པ་འགའ་རེས་དུས་ཕྱིས་སུ།
བོད་ཀྱི་གནའ་བོའི་ལོ་རྒྱུས་དཔའ་བོ་གླིང་གེ་སར་རྒྱལ་པོའི་སྒྲུང་གི་སྐོར་ལ་་་་་
ཉམས་གཞིག་གིས། དེའི་སྐོར་གྱི་ཡིག་ཆ་མི་ཉུང་བ་འབྲི་རྩོམ་བྱས་དང་བྱེད་
བཞིན་ཡོད་པ་དང་། གླིང་གེ་སར་རྒྱལ་པོའི་སྒྲུང་དཔེ་《རྟ་རྒྱུགས》སོགས་
སྒྲུང་ཡིག་ཐར་ཐོར་འགའ་ཞིག་ནི་ཕྱི་རྒྱལ་གྱི་སྐད་དུའང་བསྒྱུར་ཡོད་པས་་་་་་
མཚོན། སྤྱིར་བཏང་ཐོག་བོད་ཀྱི་གནའ་བོའི་ལོ་རྒྱུས་དང༌། དེ་དང་འབྲེལ་
L
，



བྱང་འབྲོག་གི་ལམ་ཡིག
• 109，
བ་བོད་ཀྱི་ཤེས་རིག་བཅས་པར་དོ་སྣང་ཆེ་རུ་འགྲོ་བཞིན་པའི་མངོན་མཚན་་་་
གསལ་པོར་བསྟན་གྱི་ཡོད་པ་རེད། རྒྱ་བལ་དང་། འབྲས་འབྲུག་ཡུལ་ཁག་
རྣམས་སུ་གནས་འཆའ་བའི་བོད་རིགས་གཞིས་ཆགས་པའི་གྲས་ནས་ཀྱང་།།
བོད་ཀྱི་གནའ་བོའི་ལོ་རྒྱུས་དཔའ་བོ་གླིང་གེ་སར་རྒྱལ་པོའི་སྒྲུང་སྐོར་ལ་་་་་
གཅེས་སྐྱོང་ཧ་ཅང་ཆེན་པོའི་སྒོ་ནས་དུས་ཕྱིས་སུ་གེ་སར་གྱི་སྒྲུང་སྐོར་པུ་ཏི་་་
ཉི་ཤུ་ལངས་ཙམ་པ་ཞིག་དཔར་དུ་བཀོད་དེ་འགྲེམས་སྤེལ་བྱེད་ཀྱི་ཡོད་པའི་་་
གནས་ཚུལ་བོད་དཔེ་གསར་བསྐྲུན་བྱས་པའི་དཀར་ཆག་འགའ་ཞིག་ལས་་་་་་
གསལ་པོར་མཐོང་བ་དེ་དག་ནི་དངོས་བདེན་བོད་ཀྱི་ཤེས་རིག་ལ་ཕན་་་་་
རླབས་ཧ་ཅང་ཆེ་བའི་མཛད་པ་ཞིག་ཏུ་ངོས་འཛིན་པར་འོས་སོ།
ལྷག་པར་དུ་སྤྱི་ལོ་༡༩༧༩པར་བོད་ལྗོངས་མི་དམངས་དཔེ་སྐྲུན་་་
ཁང་ནས་དཔར་དུ་བསྐྲུན་པ་《གླིང་གེ་སར་རྒྱལ་པོའི་སྒྲུང་། སྟག་གླིང་གཡུལ་
འགྱེད།》ཅེས་གྲགས་པའམ། མཚན་བྱང་དངོས་སུ་ 《 སྟག་གླིང་གཡུལ་འགྱེད་
འདོད་དགུ་ཕུན་ཚོགས་རྣམ་སྲས་བང་མཛོད་ལོངས་སྤྱོད་བསམ་འཕེལ།》 ་
ཞེས་བྱ་བ། ཤོག་གྲངས་༣༨༦ཡོད་པའི་དེབ་གཅིག་དང་། ༡༩༨༠ལོར་
དཔར་དུ་བསྐྲུན་པ་《གླིང་གེ་སར་རྒྱལ་པོའི་སྒྲུང་། མོན་གླིང་གཡུལ་འགྱེད།
ཅེས་བྱ་བ་ཤོག་གྲངས་༤༧༠དང་། དཔའ་བོ་གེ་སར་གྱི་སྐོར་མཛེས་བྲིས་
ཚོན་ཁྲ་ཅན་སྣ་ཁ་༡༨བཅས་ཡོད་པའི་དེབ་གཅིག་དང་། ཡང་ལོ་དེར་
པར་དུ་བསྐྲུན་པ་《གླིང་གེ་སར་རྒྱལ་པོའི་སྒྲུང་ཧོར་གླིང་གཡུལ་འགྱེད་》ཅེས་
བྱ་བའི་སྟོད་ཆ། ཤོག་གྲངས་༤༤ ༡ཡོད་པའི་དེབ་གཅིག་དང་། 《གླིང་
གེ་སར་རྒྱལ་པོའི་སྒྲུང་ཧོར་གླིང་གཡུལ་འགྱེད།》ཅེས་བྱ་བའི་སྨད་ཆ། ཤོག་
གྲངས་༥༩༤ ཡོད་པའི་དེབ་གཅིག་བཅས་བོད་ལྗོངས་མི་དམངས་དཔེ་སྐྲུན་་



• 110 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཁང་ནས་དཔར་དུ་བསྐྲུན་པའི་གེ་སར་གྱི་སྒྲུང་དེབ་མི་འདྲ་བ་བཞི་དང་།
༡༩༨༠ལོར་སི་ཁྲོན་མི་རིགས་དཔེ་སྐྲུན་ཁང་ནས་དཔར་དུ་བསྐྲུན་པ་《གླིང་
རྗེ་གེ་སར་རྒྱལ་པོའི་སྒྲུང་། ལྷ་གླིང་གབ་ཙེ་དགུ་སྐོར་》ཞེས་གྲགས་པའམ།
མཚན་བྱང་དངོས་སུ། 《དགྲ་བླའི་རྒྱལ་པོ་གེ་སར་ནོར་བུ་དགྲ་འདུལ་གྱི་
རྟོགས་པ་བརྗོད་པ་ལྷ་གླིང་གབ་ཙེ་དགུ་སྐོར་ཞེས་བྱ་བ་བཞུགས་སོ།》ཞེས་བྱ་
བ་ཤོག་གྲངས་༡༥༢དང་། ་ གེ་སར་སྐོར་གྱི་མཛེས་བྲིས་སྣ་ཁ་ལྔ་བཅས་
ཡོད་པའི་དེབ་གཅིག་དང་། ཡང་ལོ་དེར་དཔར་དུ་བསྐྲུན་པ་《གླིང་རྗེ་གེ་
སར་རྒྱལ་པོའི་སྒྲུང་འཁྲུངས་གླིང་མེ་ཏོག་ར་བ།》ཞེས་གྲགས་པའམ།
མཚན་བྱང་དངོས་སུ། 《འཛམ་གླིང་སེང་ཆེན་ནོར་བུའི་རྟོགས་པ་བརྗོད་
པ་ལས། འཁྲུངས་གླིང་མེ་ཏོག་ར་བ་དང་། རྨ་ས་བཟུང་དར་དཀར་
མདུད་པ་བཅས་བཞུགས་སོ།》ཞེས་བྱ་བ་ཤོག་གྲངས་༡༨༦དང་༤༨༠གེ་་་་
སར་སྐོར་གྱི་མཛེས་བྲིས་སྣ་ཁ་དྲུག་བཅས་ཡོད་པའི་དེབ་གཅིག་ཏེ་མདོར་ན་་་་
སི་ཁྲོན་མི་རིགས་དཔེ་སྐྲུན་ཁང་ནས་དཔར་དུ་བསྐྲུན་པའི་གེ་སར་གྱི་སྒྲུང་་་་་
དཔེ་དེབ་གཉིས་དང་། ༡༩༨༠ལོར་ཀན་སུའུ་མི་རིགས་དཔེ་སྐྲུན་ཁང་ནས་
དཔར་དུ་བསྐྲུན་པ་ （གླིང་གེ་སར་རྒྱལ་པོའི་སྒྲུང་འཛམ་གླིང་སྤྱི་བསང་།》
ཞེས་གྲགས་པའམ། མཚན་བྱང་དངོས་སུ། 《ཡུལ་གླིང་དཀར་རྒྱལ་བློན་
དཔའ་བརྟུལ་རྣམས་ཀྱི་རྣམ་པར་ཐར་པ་ཟུར་ཙམ་བརྗོད་པ་ངོ་མཚར་སྙན་་་་
པའི་གླུ་དབྱངས་དགེ་ལེགས་སྤྲིན་གྱི་རོལ་མོ་ཞེས་བྱ་བ།》 ཞེས་པ་ཤོག་
གྲངས་༡༩༧ ཡོད་པའི་དེབ་གཅིག་དང་། ཡང་༡༩༨ ༡ལོར་དཔར་དུ་བསྐྲུན་
པ་(གླིང་གེ་སར་རྒྱལ་པོའི་སྒྲུང་རྟ་རྒྱུག་རྒྱལ་འཇོག》ཅེས་གྲགས་པའམ།
མཚན་བྱང་དངོས་སུ་（འཛམ་གླིང་སེང་ཆེན་སྐྱེས་བུའི་རྟ་རྒྱུག་གི་རྟོགས་པ་་་



• 111 •
བྱང་འབྲོག་གི་ལམ་ཡིག
བརྗོད་པ་ཆ་བདུན་ནོར་བུའི་མེ་ལོང་ཞེས་བྱ་བ་བཞུགས་སོ།》 ཞེས་པ་ཤོག་
གྲགས་༢༥༢དང་། གེ་སར་སྐོར་གྱི་མཛེས་བྲིས་ཚོན་ཁྲ་ཅན་སྣ་ཁ་གསུམ་
བཅས་ཡོད་པའི་དེབ་གཅིག་ཏེ། ཀན་སུའུ་མི་རིགས་དཔེ་སྐྲུན་ཁང་ནས་
དཔར་དུ་བསྐྲུན་པའི་གེ་སར་གྱི་སྒྲུང་དེབ་གཉིས་ཡོད་པ་སོགས། མདོར་ན་
ཕྱོགས་ཀུན་ནས་བོད་ཀྱི་གནའ་བོའི་ལོ་རྒྱུས་དཔའ་བོ་གླིང་གེ་སར་རྒྱལ་པོའི་་
སྒྲུང་སྐོར་ལ་དོ་སྣང་ཆེར་བསྐྱེད་བགྱིད་བཞིན་པ་དང་། སུ་ཞིག་དཔའ་བོ་
གླིང་གེ་སར་གྱི་སྒྲུང་ལ་རྟོག་གཞིག་བྱེད་འདོད་པའམ། སྒྲུང་གི་དཔེ་རྣམས་
ཀློག་འདོད་ཡོད་པ་དེ་དག་ལ། སྔོན་དུས་དང་མི་འདྲ་བར་སྒྲུང་དཔེ་རྣམས་
ལས་སླ་པོའི་སྒོ་ནས་འཐོབ་ཐུབ་ཅིང་ཀློག་པའི་གོ་སྐབས་འཐོབ་པ་སོགས་་་་་
གང་ཅིའི་ཕྱོགས་ནས་དར་རྒྱས་སུ་འགྲོ་བཞིན་པ་འདིས་བོད་ཀྱི་ཤེས་རིག་ལ་་་
ཁུངས་བཙན་པོ་ཞིག་ཡོད་ངེས་ཀྱི་མངོན་རྟགས་གསལ་པོར་བསྟན་པ་ཡིན།
དེ་ལྟར་ནའང་། གེ་སར་གྱི་སྒྲུང་དེ་དག་ལ་སྒྲུང་ཙམ་དུ་འདུ་ཤེས་ཤིང་།
ཁས་གང་མཚར་གྱི་ངང་ནས་བཀླགས་པ་ཡིན་ན། ཁས་མཚར་བའི་ཚིག་
ཉམས་དང་། དེ་དག་གི་བྱེད་སྟངས་བཅས་ལ་བསམས་ནས་གད་མོ་འཆོར་
ཞིང་། གཡེང་བ་ལམ་ཁྱེར་གྱི་རྒྱུ་ཙམ་ལས། གནའ་རབས་བོད་མིའི་བསམ་
སྤྱོད་ཀྱི་སྐོར་སོགས་ལ་གོ་བ་གཏིང་ཚུགས་པར་ཆགས་པའི་ཆ་རྐྱེན་དུ་འགྱུར་་་་
བ་ནི་ཤིན་ཏུ་དཀའ། གེ་སར་གྱི་སྒྲུང་ལ་བསམ་གཞིག་ནན་ཏན་དུ་བྱས་པ་ལ་
བརྟེན་ནས་གནའ་དུས་ཀྱི་བོད་མིའི་བསམ་སྤྱོད་དང་། ཆོས་ལུགས་དང་།
གོམས་གཤིས་སོགས་རྣལ་མའི་གནས་ལུགས་ཇི་ལྟར་ཡིན་པའི་ཚུལ་ལ་ངེས་་་་་
ཤེས་འདྲོང་བར་ངེས་ནའང་། གེ་སར་གྱི་སྒྲུང་དཔེ་རྣམས་ནས་གསལ་རྒྱས་
སུ་བསྟན་པའི་གནའ་རབས་ཀྱི་བོད་མིའི་བསམ་སྤྱོད་དང་། ཆས་ལུགས་



་ • 112 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དང་། གོམས་གཤིས་ལ་སོགས་པ་དེ་དག་ལ་མངོན་སུམ་ཚད་མའི་སྒོ་ནས་གོ་
རྟོགས་གཏིང་ཟབ་ཅིག་འབྱུང་ཐུབ་པ་དེ་ནི་དངོས་ཡོད་ཀྱི་གནས་ཚུལ་རྣམས་
ཐད་ཀར་མྱོང་རྟོགས་ཡོད་མེད་ཁོ་ནར་རག་ལས་པ་སྟེ། དཔེར་ན། སུ་ཞིག་
གིས་བསྐལ་པ་ཡ་ཐོག་གི་དུས་སུ་ “འབྲུག” ཅེས་བྱ་བའི་སེམས་ཅན་ཆེན་པོ་
ཞིག་བྱུང་མྱོང་བའི་ལོ་རྒྱུས་སྨྲ་ཞིང་། འབྲུག་ཅེས་བྱ་བའི་སེམས་ཅན་དེ་ག་ངོ་
ཤེས་འདོད་ཡོད་པའི་གང་ཟག་དེ་དག་ལ་འབྲུག་གི་གཟུགས་རིས་མིག་སྔར་་་་
དངོས་སུ་བསྟན་ཏེ་འབྲུག་གི་རྣམ་པ་བློ་ལ་འཆར་བའི་ཐབས་མང་དུ་་་་་
བརྩམས་ནའང་། གང་ཟག་དེའི་བློ་ངོར་འབྲུག་ཅེས་བྱ་བའི་གཟུགས་རིས་
ཀྱི་དོན་སྤྱི་ཙམ་ཞིག་འཆར་ཐུབ་པ་ལས། འབྲུག་དངོས་ཡོད་དང་། དེའི་
རིགས་བརྒྱུད་སོགས་ཅི་ཞིག་ལ་བརྟེན་ནས་ཐད་ཀར་འབྲུག་ཅེས་བྱ་བ་དེ་ངོ་་་
འཕྲོད་ཐུབ་པ་ཞིག་མ་བྱུང་ཕྱིན་ཆད་གང་ཟག་དེ་ལ་འབྲུག་གི་གོ་རྟོགས་ཡང་
དག་པ་ཞིག་དང་གཏིང་ཚུགས་པ་ཞིག་ཡོང་ཐུབ་པའི་ཐབས་མེད། དེ་དང་
འདྲ་བ་གནའ་དུས་ཀྱི་བོད་མིའི་བསམ་སྤྱོད་སོགས་རྣམ་པ་ཅི་ཡང་རུང་བ་དེ་
ཀུན་དཔའ་བོ་གླིང་གེ་སར་གྱི་སྒྲུང་ལ་བརྟེན་ཏེ་གསལ་བར་ངོ་འཕྲོད་པའི་་་་
སྐབས་རྙེད་ནའང་། དེ་ནི་དོན་དུ་གནའ་བོའི་མི་རྒྱུད་ཀྱི་དོན་སྤྱི་ཙམ་ཞིག་
བློར་ཤར་བ་ཡིན་མོད། དངོས་ཡོད་བོད་ཀྱི་འབྲོག་སྡེ་ཁག་གི་གནས་ཚུལ་ལ་
བརྟེན་ཏེ་ངོ་འཕྲོད་པ་ཞིག་མ་བྱུང་ཕྱིན་ཆད་ལོ་རྒྱུས་ཀྱི་སྙིང་དོན་གང་ཡིན་པ་
དེའི་གོ་རྟོགས་མཐིལ་ཕྱིན་པ་དང་གཏིང་ཚུགས་པ་ཞིག་འབྱུང་བའི་སྐབས་་་་
མེད་དོ། ། དེས་ན་བོད་ཀྱི་འབྲོག་སྡེ་ཁག་གི་མི་སྡེའི་གནས་སྟངས་དང་། དེ་
-དག་གི་བསམ་སྤྱོད་དང་། ཡུལ་གྱི་གོམས་གཤིས་ལ་སོགས་པ་དེ་དག་ནི། ་ ་
བོད་ཀྱི་གནའ་བོའི་དུས་རབས་སུ་བྱུང་བའི་ལོ་རྒྱུས་ཡོངས་སུ་གྲགས་པ་་་་



• 113 •
བྱང་འབྲོག་གི་ལམ་ཡིག
དཔའ་བོ་གླིང་གེ་སར་རྒྱལ་པོའི་སྒྲུང་གི་དཔེ་རྣམས་ལས་ཇི་ལྟར་བསྟན་པ་་་་་
ལྟར། གནའ་དུས་སྤྱི་ཚོགས་ཀྱི་གནས་སྟངས་དང་། དེ་དུས་ཀྱི་ཡུལ་སྲོལ་
གོམས་གཤིས། མི་སྡེའི་བསམ་མནོའི་འཁྱེར་ཕྱོགས་སོགས་ཅི་དང་ཅི་འདྲ་བ་
ཞིག་བྱུང་མྱོང་བའི་སྐོར་རྣམས་མངོན་སུམ་ཚད་གྲུབ་ཀྱི་སྒོ་ནས་གསལ་བར་་་་
མཚོན་ཞིང་། ལོ་རྒྱུས་དེ་དག་ཀྱང་གསོན་པའི་བྱེད་ལས་དང་ལྡན་པ་ཞིག་ཏུ་
སྣང་ཐུབ་པ་ཡིན།
ཁོ་བོ་རང་ངོས་སུ། བོད་ཤར་ཕྱོགས་ཁམས་ཀྱི་འབྲོག་སྡེ་ཁག་གི་
དངོས་ཡོད་གནས་ཚུལ་དག་ལ་བརྟེན་ནས། གནའ་དུས་ཀྱི་སྤྱི་ཚོགས་དང་།
མི་སྡེའི་བསམ་སྤྱོད་སོགས་ལ་གོ་རྟོགས་ཐད་ཀར་ཆགས་པའི་ཉམས་མྱོང་ངེས་
ཅན་ཞིག་བྱུང་མྱོང་ཞིང་། ཁོ་བོས་དངོས་ཡོད་བོད་ཀྱི་འབྲོག་སྡེའི་གནས་
སྟངས་དང་། དེ་དག་གི་བསམ་སྤྱོད་དང་། ཆས་ལུགས། གོམས་གཤིས་ལ་
སོགས་པ་དེ་དག་མངོན་སུམ་དུ་མཐོང་ཞིང་། དེ་དག་དང་འབྲེལ་ལམ་ཐད་
ཀར་བྱུང་བའི་རྐྱེན་གྱིས་བོད་ཀྱི་གནའ་མིའི་ལོ་རྒྱུས་དཔའ་བོ་གླིང་གེ་སར་གྱི་
སྒྲུང་རྣམས་ལས་བོད་མིའི་བསམ་སྤྱོད་སོགས་ཇི་སྙེད་ཅིག་བསྟན་པ་དེ་ཀུན་་་་
རང་བློར་གསལ་བར་འཆར་ཐུབ་པ་ཞིག་དང་། དེ་དག་ཇི་ལྟར་ཡིན་པའི་
སྐོར་མངོན་སུམ་ཚད་མའི་སྒོ་ནས་བདེན་པ་ར་འཕྲོད་པའི་གོ་བ་གཏིང་་་་་
ཚུགས་པ་ཞིག་ཆགས་ཐུབ་པ་བྱུང་ངོ་། །
སྤྱིར་བཏང་བོད་མི་རྒན་གཞོན་སུ་འདྲ་ཞིག་ཡིན་ཡང་རུང་། ཀུན་
ལ་མེད་དུ་མི་རུང་བ་ནི་བོད་ཀྱི་ཤེས་རིག་གི་གོ་བ་གཏིང་ཚུགས་པ་རེ་ཆགས་་་་
དགོས་པ་དེ་རང་ཡིན་ཞིང་། བོད་ཀྱི་ཤེས་རིག་ཅེས་བྱ་བ་དེའང་བོད་ཀྱི་སྐད་
ཡིག་ཙམ་མམ། བཟོ་རིག་པའི་གནས་ཙམ་མས། བོན་དང་ཆོས་ཀྱི་གཞུང་



• 114 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཙམ་མམ། གསོ་བ་རིག་པའི་གཞུང་ཙམ་མམ། རྩིས་རིག་གི་གཞུང་སོགས་
ནམ་རྒྱུན་ཡོངས་གྲགས་སུ་སློབ་གཉེར་བྱེད་སྲོལ་ཡོད་པའི་གྲས་དེ་ཙམ་ཞིག་
ལ་ངོས་མི་འཛིན་པར། དེ་དག་གི་གཞི་རྩ་དང་། དེ་དག་དང་འབྲེལ་བ་
དངོས་ཡོད་འབྲོག་སྡེ་ཁག་གི་བསམ་སྤྱོད་སོགས་ལ་བརྟེན་ནས་ལོ་རྒྱུས་ཡུན་་་་
རིང་དང་ལྡན་པ་རྒྱ་ཆེན་པོའི་བོད་མི་རིགས་ཀྱི་གནས་ཚུལ་དང་། དེའི་ཡིན་
ལུགས་སོགས་ཐད་ཀར་ར་འཕྲོད་པ་ལ་བརྟེན་ནས། སྔོན་བྱུང་གི་ཚུལ་རྣམས་
ལ་བདེན་དཔང་ཐུབ་པ་ཞིག་དང་། གོ་རྟོགས་དེ་དང་མི་འབྲལ་བའི་བློས་
བོད་ཀྱི་ཤེས་རིག་ལོ་རྒྱུས་བཅས་པའི་སྙིང་དོན་རྗེས་སུ་དཔོག་ཐུབ་པ་ཞིག་་་་་་
དགོས་ངེས་པ་དང་། ལོ་རྒྱུས་སུ་གྲགས་པ་དེ་དག་ཀྱང་ཟེར་སྒྲོས་ཀྱི་ཚིག་སྐམ་
ཁོ་ནའི་ཐོག་ཏུ་མ་ལུས་པར། མྱོང་བ་མངོན་སུམ་གྱི་སྒོ་ནས་ལོ་རྒྱུས་ཀྱི་ནུས་
ཤུགས་ཐོན་ཐུབ་པའི་གོ་རྟོགས་ངེས་ཅན་གཏིང་ཚུགས་པ་རེ་འབྱུང་དགོས་པ་
དེ་ཡིན། འདི་ནི་བོད་ཀྱི་ཤེས་རིག་གསོན་པོར་འཚོ་བའི་ཆ་རྐྱེན་དང་། ཤེས་
རིག་གི་སྲོག་འཛིན་པའི་གོ་རྟོགས་ཆེས་གལ་ཆེ་བ་ཞིག་ཡིན་པ་ལ་ཐེ་ཚོམ་ཅི་་་
ཞིག་ཀྱང་མེད་དོ།།
བོད་ཀྱི་འབྲོག་སྡེ་ཁག་གི་བསམ་སྤྱོད་དང་། དེ་དག་གི་ཆོས་ལུགས་
དང་། ཡུལ་སྲོལ་གོམས་གཤིས་ལ་སོགས་པ་དེ་ཀུན་བོད་ཀྱི་གནའ་བོའི་ལོ་
རྒྱུས་ལ་རྟོག་གཞིག་བྱེད་པར་ཕྱོགས་བརྟགས་འཁོར་ལོ་དང་འདྲ་བར་ལོ་རྒྱུས་
ཀྱི་སྙིང་དོན་ལ་ངེས་ཤེས་བརྟན་པོར་རྙེད་བྱེད་ཀྱི་ལོ་བྱད་ཧ་ཅང་རྩ་འགང་ཆེ་
བ་ཞིག་ཡིན་ངེས་པར་ཡིད་ཆེས་བརྟན་པོར་ཐོབ་པས་རྐྱེན་བྱས་ཏེ། སྤྱི་ལོ་
༡༩༥༣པའི་དབྱར་ཐོག་ཏུ་ངོས་རང་བོད་ཤར་ཕྱོགས་ཀྱི་འབྲོག་སྡེ་ཁག་མང་
དུ་འགྲུལ་བཞུད་བྱས་པའི་སྐབས་དེ་དག་ཏུ་ཇི་ལྟར་མཐོང་ཞིང་ཐོས་པའི་་་་



བྱང་འབྲོག་གི་ལམ་ཡིག
• 115 •
ཚུལ་རྣམས་ཀྱི་ཟིན་ ཐོ་མི་ཉུང་བར་བཏབ་ཡོད་པ་དེ་དག་གིས་གཞི་་་་ ་
བཟུང་། ཡུ་རོབ་ཏུ་སླེབས་ནས་ལོ་ཤས་སོང་རྗེས། སྔོན་དུས་བོད་ཀྱི་འབྲོག་
སྡེ་ཁག་ནས་དངོས་སུ་མྱོང་རྟོགས་བྱུང་བ་དེ་དག་བརྗེད་ལ་ཉེ་བར་མཐོང་་་་་
ཞིང་། དེ་དག་བརྗེད་པར་ཕངས་ནས་མི་བརྗེད་དྲན་གསོའི་ཐེབས་སུ་ཡི་
གེར་བཀོད་པ་ཡིན། འོན་ཀྱང་དཔེ་དེ་ལ་དོ་སྣང་དང་། དམིགས་བསལ་
གྱི་རྩ་འཛིན་བྱེད་མཁན་སུ་ཞིག་ཀྱང་མ་བྱུང་བ་དང་། ངོས་རང་ནས་ཀྱང་
སྣང་ཆུང་ལྟ་བུས་བཞག་པའི་རྐྱེན་གྱིས། མ་དཔེ་དེ་ཉིད་ཅོག་སྒམ་ཞིག་གི་
ཁུག་ཏུ་ལོ་མང་རིང་ལུས་ནས་སུས་ཀྱང་བལྟ་བ་དང་ཀློག་པའི་གོ་སྐབས་མ་་་་
བྱུང་། དེ་སྔོན་ལོ་གཅིག་ཙམ་གྱི་གོང་དུ། བོད་ཀྱི་ཤེས་རིག་ལ་དོ་སྣང་ཤིན་
ཏུ་ཆེ་བའི་བོད་རིགས་གཞོན་སྐྱེས་འགའ་ཞིག་ངའི་སྡོད་གནས་སུ་སླེབས་ནས་
ཉིན་ཤས་རིང་བསྡད་སོང་བའི་ཉིན་ཞིག་ན། ཁོ་བོས་ཅོག་སྒམ་དེ་ཕྱེ་སྐབས་
ཤིག་ཏུ་དཔེ་འདི་ཐོན་པ་ཁོང་ཚོས་བཀླག་དགོས་ཟེར་བ་ལྟར་ཡོངས་སུ་གྲུབ་་་
རྗེས་སུ། ཁོང་ཚོས་དུས་རིང་ཞིག་ནས་བོད་རིགས་ན་གཞོན་མང་པོའི་རེ་
འདོད་དུ། བོད་ཀྱི་དངོས་ཡོད་གནས་ལུགས་ཀྱི་སྟེང་ནས་ཐད་ཀར་བོད་ཀྱི་
ཤེས་རིག་ངོ་འཕྲོད་ཐུབ་པ་དང་། བོད་ཀྱི་འབྲོག་སྡེའི་སྲོལ་ལུགས་དང་། དེ་
དག་གི་བསམ་སྤྱོད་སོགས་ལྷུག་པར་བཀྲལ་བའི་ལོ་རྒྱུས་ཀྱི་དཔེ་འདི་ལྟ་བུ་་་་
ཀློག་བདེ་ཞིང་། དངོས་དོན་གོ་སླ་བ་ཞིག་བྱུང་ན་རང་རིགས་གཞོན་སྐྱེས་
རྣམས་ལ་ཤེས་རིག་ངོ་འཕྲོད་པ་སོགས་ཀྱི་ཕན་རླབས་ཤིན་ཏུ་ཆེ་བའི་ངེས་་་་་
ཤེས་ཡོད་ནའང་། ད་བར་དགོས་གནད་ཐོག་ཏུ་ཁེལ་བའི་སྐབས་མ་བྱུང་
ཞིང་། ད་ལན་གྱི་དཔེ་འདི་བཞིན་རིམ་པར་དཔར་དུ་འཁོད་ཅིང་འགྲེམས་
སྤེལ་ཐུབ་པ་ཞིག་བྱུང་ན་བོད་ཀྱི་ཤེས་རིག་ལ་གོ་རྟོགས་ཆགས་པའི་ཆ་རྐྱེན་བླ་



• 116 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ན་མེད་པ་ཞིག་ཏུ་འགྱུར་ངེས་སོ་ཞེས་རེ་བསྐུལ་ཐེངས་མང་བྱུང་བ་དང་།
རང་ངོས་ནས་ཀྱང་དེང་དུས་ཀྱི་བོད་རིགས་གཞོན་སྐྱེས་མང་པོར་བོད་ཀྱི་་་་་
གནའ་བོའི་སྲོལ་ལུགས་དང་། དེ་དང་འབྲེལ་བ་དངོས་ཡོད་འབྲོག་སྡེ་ཁག་
གི་གནས་ཚུལ་ཇི་བཞིན་པ་ཤེས་རྟོགས་ཀྱི་གོ་སྐབས་རྙེད་དཀའ་བར་མཐོང་་་་
སྟེ། དེ་དག་ལ་དངོས་བརྒྱུད་ནས་ཕན་ཐོགས་པའི་ཆེད་དང་། གཞན་ཡང་
འཇིག་རྟེན་སྤྱིའི་མི་རིགས་ཀྱི་ལོ་རྒྱུས་དང་། དེ་དག་གི་གནས་སྟངས་དང་།
ཡུལ་སྲོལ། གོམས་གཤིས་སོགས་ཀྱི་སྐོར་ལ་སློབ་གཉེར་བྱེད་མཁན་ཕྱི་ནང་གི་
མི་རིགས་གང་སུ་ཞིག་ཡིན་ཡང་རུང་བ་དེ་ཚོས་ཀྱང་ས་ཆེན་པོ་འདིའི་ཐོག་ཏུ་
གནའ་ནས་ད་ལྟའི་བར་དུ་སྲིད་ཅིང་མངའ་རིས་རྒྱ་ཆེ་བའི་བོད་མི་རིགས་ཀྱི་
ལོ་རྒྱུས་དེ་དག་ལ་ཉམས་གཞིག་བྱེད་བདེ་བ་དང་། ལྷག་པར་དུ་བོད་ཀྱི་ཤེས་
རིག་ལ་དོ་སྣང་ཆེད་གཉེར་བྱེད་མཁན་རྣམས་ནས་བོད་ཀྱི་ཤེས་རིག་འཚོ་་་་
བཞིན་པ་དང་། དེ་ཡང་བྱེད་ལས་ནུས་ཤུགས་དང་ལྡན་པའི་ཚུལ་ལ་ཞིབ་
འཇུག་དང་འབྲེལ། ཤེས་རིག་དེའི་རིན་ཐང་ལ་ངེས་ཤེས་གཏིང་ནས་རྙེད་
ཐུབ་པ་དང་། ཤེས་རིག་གི་གོ་རྟོགས་ཟབ་ཅིང་རྒྱ་ཆེན་པོར་འབྱུང་ཐུབ་པར་
ཆེད་དུ་དམིགས་ཏེ་ད་ལན་གྱི་དཔེ་འདི་བཞིན་འགྲེམས་སྤེལ་བྱས་པ་ཡིན། །
དཔེ་འདི་ནི་གཙོ་ཆེར་མདོ་ཁམས་བྱང་རྒྱུད་རྫ་ཆུ་ཁ་དང་། མགོ་
ལོག་གསེར་ཐའི་འབྲོག་སྡེ་བཅས་པའི་གནས་སྟང་གཞིར་བཞག་གིས་བཀོད་་
པ་ཡིན་ནའང་། འབྲོག་སྡེའི་སྲོལ་ལུགས་ཞིབ་སྤྲོས་ཀྱི་ཆ་རྐྱེན་མང་དག་ནི་
སྤྱིར་བཏང་རྒྱ་ཆེའི་འབྲོག་སྡེ་ཁག་ཏུ་དར་སྲོལ་ཅི་དང་ཅི་ལྟ་བུ་ཡོད་པ་དག་་་་
ལས་བླངས་ཏེ་རྒྱས་པར་བཀྲལ་བ་ཡིན་ཅིང་། ཆོས་སྡེ་ཁག་གི་སྲོལ་ལུགས་
སོགས་འགའ་ཞིག་ནི་རྫོགས་ཆེན་དགོན་པ་སོགས་འབྲོག་ཡུལ་གྱི་དགོན་པ་ཆེ་



• 117，
-
-
.
བྱང་འབྲོག་གི་ལམ་ཡིག
ཤོས་འགའི་སྲོལ་ལུགས་ལ་གཞིར་བཟུང་ནས་བཀོད་པ་ཡིན། རྒྱ་ཆེའི་འབྲོག་
སྡེ་ཁག་གི་བསམ་སྤྱོད་སོགས་ཕལ་ཆེ་བ་ནི་འདྲ་མཐུན་དུ་ཡོད་པར་བརྟེན།
སྤྱིར་བཏང་བོད་ཀྱི་འབྲོག་སྡེ་ཁག་གི་རྣམ་པ་དང་རང་བཞིན་ཇི་ལྟར་ཡིན་པ་
ངོས་འཛིན་ཐུབ་པ་དང་། བོད་ཀྱི་འབྲོག་སྡེ་ཁག་གི་གནས་ཚུལ་ཇི་ལྟ་བར་
ཤེས་པ་ལ་བརྟེན་ནས་བོད་ཀྱི་གནའ་བོའི་མི་རྒྱུད་ཀྱི་རྣམ་པ་དང་། རང་
བཞིན་ཇི་ལྟར་ཡིན་པའི་སྐོར་ལ་ངེས་ཤེས་རྙེད་ཐུབ་པ་ཡིན་ནོ།།
ནང་དོན་དངོས་བཤད་པ།
རྫ་ཆུ་ཁའི་ཡུལ་སྡེ།
རྫ་ཆུ་ཁ་ནི་འབྲོག་སྡེ་ཤ་སྟག་ཡིན་འདུག་ཅིང་། དེར་ཡོངས་
གྲགས་སུ་འབྲོག་སྡེ་ཚོ་ཆེན་བཅོ་བརྒྱད་དུ་ཡོད་འདུག་པ་རིམ་བཞིན་སེར་་་་་
ཤུལ། ཁྲོམ་རྫ་གོང་མ། ཨ་རིག་རྫ། ཝ་ཤུལ། འབའ་ཆུང་། འཇུ་བ། ཁྲོ་
གོང་། ཁྲོ་འགབ། ཐར་ཤུལ། དགེ་རྩེ། འབུམ་རྙིང་། འབུམ་གསར། བ་
ཐུར། ཆེ་ལོ། ཕྱག་ཚ་དང་། བྱང་པ་ཁག་གསུམ་དུ་གྲགས་པ་དག་ཡིན་པ་
རེད། འབྲོག་སྡེ་ཁག་སོ་སོར་གནའ་དུས་ནས་དཔོན་མིང་ཆགས་པའི་མི་ཚང་
ཚེ་བ་རེ་ཙམ་ཡོད་འདུག་ནའང་། འབྲོག་སྡེ་ཡོངས་རྫོགས་སམ། ཚོ་ཁག་སོ་
སོར་སྲིད་ཕྱོགས་ནས་ཚད་དབང་ལྡན་པའི་དབང་སྒྱུར་བྱེད་མཁན་ནམ། མི་
སྡེར་དཔྱ་ཁྲལ་འགེལ་དབང་ཡོད་པའི་དཔོན་པོ་སུ་ཞིག་ཀྱང་མི་འདུག དེ་
དག་ལ་དཔོན་གྱི་མཚན་གནས་ཇི་ལྟར་བྱུང་བའི་ལོ་རྒྱུས་ནི། རྫ་ཆུ་ཁའི་མི་སྡེ་



，
，，，
，，
• 118. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཕལ་ཆེ་བ་ནི་མདོ་ཁམས་སྡེ་དགེ་ས་སྤྱོད་པའི་མངའ་འབངས་ཡིན་འདུག་པ་་་
དང་། དེ་ལས་བྱང་པ་ཁག་གསུམ་ཞེས་བྱ་བའི་མི་སྡེ་ད་ག་ནི་མདོ་ཁམས་གླིང་
ཚང་ས་སྤྱོད་པའི་མངའ་འབངས་ཡིན་འདུག་པ་ལྟར། དུས་སྐབས་སོ་སོའི་
དགོས་དབང་མི་འདྲ་བ་དག་ལ་བརྟེན་ནས་ས་སྤྱོད་པའི་གཞུང་དེ་གཉིས་་་་་
ཀྱིས་གནང་བའི་མཚན་གནས་དག་རྒྱུན་ཆགས་སུ་གནས་པ་ཡིན་འདུག །
དཔོན་གྱི་མཚན་གནས་ལྡན་པ་དེ་དག་གི་འགན་ལས་ནི་དུས་སྐབས་ངེས་་་་་
ཅན་དུ་ས་སྤྱོད་པའི་གཞུང་གཉིས་ཀྱི་དཔོན་ཆེན་དང་། ཡང་ན་མཚན་
དབང་ལྡན་པའི་བླ་ཆེན་ཁག་ཡུལ་སོ་སོར་ཕེབས་བཞུད་བྱེད་པའི་ཚེ་དཔོན་་་་
གྱི་མཚན་གནས་ལྡན་པ་རྣམས་ནས་སྣེ་ལེན་གྱི་གཙོ་བོར་བྱེད་དགོས་པ་་་་་
དང་། ཡུལ་སྡེ་སོ་སོར་གློ་བུར་བའི་དགྲ་དང་ཇག་ཆོམ་སོགས་བྱུང་བ་ཡིན་ན་
དཔོན་གྱི་མཚན་གནས་ཡོད་པ་དག་གིས་འཕྲལ་གྱི་གདོང་ལེན་བྱེད་པའམ།
མི་སྡེའི་འགོ་སྡུད་བྱས་ཏེ་ར་མདའ་གཅོད་པའི་ཚད་དབང་ཡོད་འདུག་་་་་
དང་། མི་སྡེ་དང་མི་སྡེའི་བར་གློ་བུར་གྱི་རྩོད་གཞིའི་རིགས་བྱུང་ན་རྩོད་པའི་
སྡེ་ལེན་པའམ། འདུམ་ལེན་པའམ། མི་ཚོགས་ལ་བསྐུལ་བརྡ་གཏང་བའི་
བདག་དབང་ཡོད་པ་རེད་། གོང་གསལ་སྡེ་དགེ་དང་གླིང་ཚང་ས་སྤྱོད་པའི་
གཞུང་གཉིས་ནས་སོ་སོའི་འབྲོག་སྡེར་ “ ཤེ་སྡུད་པ” ཞེས་པའི་སྐུ་ཚབ་རེ་་་་་
དང་། དེ་དག་གི་ལས་ཆ་པ་ཁ་ཤས་བཅས་སྟོན་ཟླ་དང་པོའི་ནང་མངགས་
སྲོལ་ཡོད་འདུག་པ་དེ་དག་ལ་འབྲོག་སྡེ་སོ་སོའི་ཁུངས་ནས་མར་དང་། ཤ།
ཐུད། གྲོ་མ་དང་། “སྤུ་ཁོག”ཅེས་པ་ལུག་གི་ཤ་ཁོག་པགས་པ་མ་བཤུས་པའི་
གཟུགས་ལྷུ་ལག་ཚང་བ་རེ་ཟུང་བཅས་འབུལ་དགོས་པ་རེད། དེ་ནི་ “རྒྱལ་
པོ་ལོ་ཁྲལ་” ཞེས་པ་ཇི་ལྟར་རོང་ཡུལ་གྱི་ཞིང་པ་ཚོས་སོ་སོའི་ས་ཞིང་གི་སྟེང་་་



བྱང་འབྲོག་གི་ལམ་ཡིག
• 119 •
དུ་འཁྲི་བའི་གཞུང་ཁྲལ་དང་སྒེར་ཁྲལ་མང་པོ་མངའ་བདག་རྣམས་ལ་འབུལ་
སྤྲོད་བྱེད་དགོས་པ་ལྟར་འབྲོག་སྡེ་དེ་དག་ལ་འཁྲི་བའི་ལོ་ཁྲལ་ཞིག་ཡིན་་་་་་
རེད། འོན་ཀྱང་འབྲོག་མི་དག་གིས་ལོ་ཁྲལ་འདི་ལ་དཔྱ་ཁྲལ་གྱི་རྣམ་པར་མི་
འཛིན་ཅིང་། ལོ་ཁྲལ་གྱི་ཆེད་དུ་མར་དང་ཐུད་སོགས་གཙང་སྦྲ་གང་ཆེ་
དང་། སྤུས་གང་ལེགས་བྱེད་སྲོལ་ཡོད་པ་རེད། གང་ལགས་ཤེ་ན། འབྲོག་
ཡུལ་ནས་བྱུང་བའི་ལོ་ཁྲལ་གྱི་དངོས་པོ་དེ་དག་ནི། སྡེ་དགེ་དགོན་ཆེན་དུ་ས་
སྐྱ་པ་དང་། བཀའ་བརྒྱུད་པ་དང་། རྙིང་མ་བ་བཅས་ཀྱིས་དགོན་ཁག་ཉི་ཤུ་
ལྷག་གི་བླ་གྲྭ་རྣམས་འདུས་ཤིང་། རྒྱལ་ཁམས་སྤྱིའི་ཞབས་རིམ་དུ་དྲུག་ཅུ་
ཆེན་མོས་གས་པའི་གཏོ་ཆེན་མང་དུ་རྒྱག་པ་དང་། ལོ་གསར་ཚེས་གཅིག་
ནས་བཟུང་ཚེས་པ་བཅོ་ལྔའི་མཚན་གུང་མ་ཡོལ་བར་དུ་སྟོན་པ་སངས་རྒྱས་་་
ཀྱི་ཆོ་འཕྲུལ་དུས་ཆེན་ལ་དམིགས་པའི་འདུ་བ་ཆེན་མོ་དཔལ་ཀྱེ་རྡོ་རྗེའི་སྒྲུབ་
ཆེན་གྱིས་གཙོས་པའི་སྒྲུབ་མཆོད་ཁག་དུ་མ་བཅས་ལོ་རེ་བཞིན་འཛུགས་སྲོལ་
ཡོད་པ་དང་། དེ་མཚུངས་གླིང་ཚང་དུའང་ལོ་ཟད་དགུ་གཏོར་དང་། སྟོན་
པའི་དུས་མཆོད་སོགས་འཛུགས་སྲོལ་ཡོད་འདུག་པ་དེ་དག་གི་རྟེན་རྩའི་གཙོ་
བོ་ནི་རོང་འབྲོག་གི་མི་སྡེ་སོ་སོས་ཕུལ་བའི་ལོ་ཁྲལ་གྱི་དངོས་པོ་དག་ཡིན་་་་་
འདུག་པ་དང་། འབྲོག་མི་དག་གིས་ལྷག་བསམ་རྣམ་དག་གིས་ཕུལ་བའི་ལོ་
ཁྲལ་གྱི་དངོས་པོ་རྣམས་ཀྱང་དེར་སྨིན་གྱི་ཡོད་པ་རེད། །
རྫ་ཆུ་ཁའི་ཡུལ་ཕལ་ཆེ་བ་ནི་ན་ཐང་ལ་ན་རྩྭས་ཕྱུར་བུར་ཁེངས་པ་
དང་། བར་མཚམས་རྣམས་སུ་སྤང་རི་དང་སྤང་ཐང་གི་ངོགས་སུ་རྩྭ་དང་།
རྩི་ཐོག་སོགས་ས་མཐོའི་མེ་ཏོག་དུ་མས་ཁེངས་པ། །ཡུལ་གྱི་བཀོད་པ་ཧ་ཅང་
མཛེས་ཤིང་། མཐོང་བ་ཙམ་གྱིས་ཡིད་ལ་ཞི་བདེ་དབང་མེད་དུ་སྐྱེ་བ་ཤ་སྟག་



• 120 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཏུ་སྣང་ངོ་། །ཡུལ་དེ་དག་ཏུ་གནས་པའི་འབྲོག་མི་རྣམས་ཀྱང་བདེན་པའི་
དོན་ལ་བློ་གཏད་ཆེ་ཞིང་། གཡོ་སྒྱུ་དང་བཅོས་མའི་དྲི་མས་མ་གོས་པ། རང་
གཤིས་བཟང་ཞིང་འདྲིས་ཐག་རིང་བ། ལྷ་ཆོས་ལ་དད་པ་དང་མོས་གུས་ཆེ་
ཞིང་། མི་ཆོས་ལ་ཕོ་རུས་ཆེ་ཞིང་དགྲ་འགོ་རྒོད་པོ་ཤ་སྟག་ཏུ་སྣང་ངོ༌།།
རྫ་ཆུ་ཁའི་ཡུལ་དེ་དག་ཏུ་གླིང་གི་སྒྲུང་ལས་གསལ་བའི་ས་མིང་དང་
རི་མིང་མང་དུ་ཡོད་འདུག་པ་དང་། སྐབས་རེར་གླིང་གི་དཔའ་ཐུལ་དག་གི་
འཐབ་རའི་ཤུལ་ཡིན་པར་གྲགས་པའི་རྡོ་རྩིགས་ཆེན་པོ་ཁ་ཤས་དང༌། གླིང་
དང་ཧོར་འཐབ་དུས་ཀྱི་གླིང་གི་སྒར་མལ་ཡིན་པར་གྲགས་པ་ཐང་གི་བཀོད་
པ་སྤོ་ཆེན་གྱི་ར་བས་བསྐོར་བ་ལྟ་བུ་དང་། ལྷག་པར་དུ་གླིང་གེ་སར་གྱི་སྒྲུང་
རྟ་རྒྱུག་ལས། “ལྷ་དིལ་མགོ་ནས་ལྷ་བསང་བཏང་། ཀླུ་དིལ་མགོ་ན་མ་སྲུ་མོ་
སྨན་རྣམས་ཀྱིས་ལྟད་མོ་བལྟས།” ཞེས་བྱ་བའི་ལྷ་དིལ་དང་ཀླུ་དིལ་དུ་
གྲགས་པ་དག་ཀྱང་མངོན་སུམ་དུ་ཡོད་འདུག་པར་མ་ཟད་འབྲོག་མི་དག་་་་
གིས་ཀྱང་མིང་དེ་སྐད་དུ་ཟེར་ཞིང་ལོ་རྒྱུས་དེ་རང་དུ་ཤོད་སྲོལ་ཡོད་འདུག་་་་་
གསེར་ཐའི་ཡུལ་སྡེ།
གསེར་ཐར་ནི་རྫ་ཆུ་ཁའི་ཤར་མཐའ་དང་། ཨ་མྱེ་རྨ་ཆེན་གྱི་ལྷོ་
ནུབ་ཏུ་ཡོད་ཅིང་། དེ་ཡང་ཨ་མྱེ་རྨ་ཆེན་གྱི་མཐའ་སྐོར་དུ་ཆགས་པའི་ཡུལ་
སྤྱིའི་མིང་ལ་ “མགོ་ལོག” ཅེས་སུ་གྲགས་པ་ལྟར་གསེར་ཐར་ནི་མགོ་ལོག་གི་་་
ནང་ཚན་འབྲོག་ཡུལ་བཙན་ཤོས་ཡིན་པ་རེད། །
གསེར་ཐར་ནི་ལོ་གྲངས་བརྒྱ་ཕྲག་མང་པོའི་རིང་ལ་སུས་ཀྱང་སྲིད་



བྱང་འབྲོག་གི་ལམ་ཡིག
• 121 •
ཀྱི་དབང་ཡུལ་དུ་བྱེད་མ་ནུས་ཤིང་། ཡུལ་དེ་ནི་གངས་རི་དང་རྫ་བྲག་མང་
པོས་བར་དུ་ཆོད་པའི་ས་བཙན་དུ་འབྲོག་མི་རྣམས་རང་ཁ་རང་འཚོའི་ཐོག་་་་
ཁུ་སིམ་དུ་གནས་པའི་མི་སྡེ་ཞིག་རེད།
གསེར་ཐའི་མི་སྡེ་ནི་ནང་ཚན་དུ་དབྱེ་ན་ཚོ་ཁག་ཆེ་ཆུང་བཅོ་བརྒྱད་
དུ་ཡོད་པར་གྲགས་ཤིང་། དེ་དག་ནི་“གསེར་གྱི་འབྲོང་རི་སྨུག་པོ”ཞེས་བྱ་བ་
དཔལ་ལེགས་ལྡན་ཚོགས་ཀྱི་བདག་པོའི་བླ་རི་ཡིན་པར་གྲགས་པའི་རི་བོ་་་་
ཆུང་ལ་མཛེས་བརྗིད་ཆེ་བ་ཞིག་ཡོད་འདུག་པ་དེའི་ཉེ་སྐོར་གྱི་སྤང་ཐང་་་་་
དང་། རི་ལུང་རྣམས་སུ་ཆགས་ཡོད་པ་རེད། གནས་རི་ཆེན་པོ་དེ་དང་ཉེ་
བའི་སར་གསེར་ཐའི་ཡུལ་གྱི་དཔོན་“ལ་ཤུལ”ཞེས་པ་མགོན་པོ་ཚོགས་བདག་
གི་སྤྲུལ་པའི་གདུང་རྒྱུད་ཡིན་པར་གྲགས་པ་དེ་གསེར་ཐའི་ཡུལ་སྡེའི་མཆོད་་་་
གནས་སམ་རྒན་པོའི་ཚུལ་དུ་ཡོད་འདུག གསེར་ཐའི་མི་སྡེ་ཐམས་ཅད་
དཔོན་དེའི་མངའ་འོག་ཏུ་ཚུད་པ་དང་། མི་སྡེ་དག་གིས་ཀྱང་དཔོན་ལ་རྩིས་
ཐང་ཤིན་ཏུ་ཆེ་བར་བྱེད་འདུག་ནའང་། དཔོན་གྱི་གོ་གནས་སུ་རང་ཉིད་ཀྱི་
མངའ་འབངས་ལ་ཐད་ཀར་བཀའ་བཀོད་གནང་བ་དང་། དཔྱ་ཁྲལ་འགེལ་
བ་དང་། ནག་ཉེས་ཅན་དག་ལ་བཀའ་ཁྲིམས་གཏོང་བ་ལ་སོགས་པ་ཡུལ་
གཞན་དག་གི་དཔོན་པོ་དག་གི་ཚད་དབང་ལྟ་བུ་གང་ཡང་མི་འདུག དེ་
ཡང་གསེར་ཐའི་མི་སྡེས་དཔོན་ལ་རྩིས་ཐང་ཞན་པའི་རྒྱུ་མཚན་གྱིས་དཔོན་་་་
ལ་དཔོན་གྱི་ཚད་དབང་མེད་པ་ཞིག་མ་རེད། དེ་ནི་གསེར་ཐའི་མི་སྡེས་
གནའ་ནས་ད་ལྟའི་བར་དུ་དཔྱ་ཁྲལ་གྱི་ལམ་སྲོལ་རྩ་བ་ནས་ངོ་མི་ཤེས་ཤིང་།
འབྲོག་མི་རེ་རེ་བཞིན་རང་དབང་བཅོས་མ་མ་ཡིན་པ་རེ་ལ་རྒྱུན་རིང་་་་་་
གོམས་འདྲིས་ཕྱིན་པར་བརྟེན་མི་སྡེའི་གཞི་རྩའི་གནས་ཚུལ་ཡུལ་གཞན་དག་



• 122
• ་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལས་ཆེས་ཐ་དད་པར་སྣང་ངོ་།།
ཝ་ཤུལ་གྱི་གདུང་རྒྱུད་ཐོག་མར་ཇི་ལྟར་བྱུང་བའི་སྐོར་ཁོ་བོས་ངེས་
ཤེས་ཐུབ་པ་མ་བྱུང་ནའང་། གསེར་ཐའི་ཡུལ་སྡེའི་དཔོན་གྱི་མཚན་དབང་
གཙོ་བོ་ནི་“དཔོན་བླ་”ཞེས་བྱ་བ་དེའི་དུས་སུ་བྱུང་ཡོད་པར་སྣང་ཞིང་།
དཔོན་བླ་ནི་གསང་སྔགས་སྔ་འགྱུར་རྫོགས་ཆེན་པའི་རྣལ་འབྱོར་རྫུ་འཕྲུལ་་་་་
དང་ལྡན་པ་ཞིག་ཡིན་པ་དང་། དེར་མ་ཟད་དཔལ་ལེགས་ལྡན་ཚོགས་ཀྱི་
བདག་པོའི་སྤྲུལ་པའི་གཏེར་སྟོན་ཞིག་ཡིན་པའི་ལོ་རྒྱུས་མང་དུ་སྣང་་་་་་་
དང་། ཁོང་གིས་མགོན་པོའི་བླ་རི་ནས་གཏེར་དུ་བཞེས་པ་མགོན་པོ་ཚོགས་
བདག་གི་བེར་ནག་ངོ་མཚར་དང་ལྡན་པ་ཞིག་དེང་དུས་ཀྱང་ཝ་ཤུལ་གྱི་ནང་
རྟེན་དུ་ཡོད་འདུག་ཅིང་། ཡུལ་མི་དག་གིས་བརྗོད་གསལ་དུ། “ཕྱི་ཡུལ་གྱི་
དགྲ་དག་གིས་གསེར་ཐར་ལ་ཚུར་འགེལ་གཏན་ནས་བྱེད་ཐུབ་ཀྱི་མ་རེད། །
གལ་ཏེ་གསེར་ཐར་ལ་དགྲ་ཚུར་འགེལ་ཞིག་བྱུང་ན། ང་ཚོས་མགོན་པོ་
ཚོགས་བདག་ལ་འཕྲིན་བཅོལ་ཞུ་ཞིང་མགོན་པོའི་བེར་ནག་དགྲ་ཕྱོགས་སུ་་་་
གཡབ་པས་དགྲ་ཐམས་ཅད་བཟློག་ཐུབ་ཀྱི་རེད། སྔོན་ཟི་ལིང་གི་དམག་སྔོན་
རྗེས་གཉིས་དང་སི་ཁྲོན་གྱི་དམག་ཐེངས་གཅིག་བཅས་ཚུར་འགེལ་བྱུང་བའི་
ཚེ་ང་ཚོས་ལེགས་ལྡན་ལ་འཕྲིན་བཅོལ་ཞུས་ཤིང་མགོན་པོའི་བེར་ནག་གཡབ་
ནས་བཟློགས་པ་རེད།” ཅེས་ཟེར་སྲོལ་འདུག་ཅིང་། ཟེར་བ་ཙམ་དུ་མ་
ཟད་ཡུལ་མི་དག་གིས་དོན་དེ་ལ་སྙིང་ཐག་པ་ནས་ཡིད་ཆེས་བྱེད་ཀྱི་ཡོད་་་་
འདུག དཔོན་བླའི་གདུངས་སྲས་ཀརྨ་རྡོ་རྗེ་དང་། དེའི་སྲས་སྐལ་བཟང་
མགོན་ཡིན་འདུག་ཅིང་། ཁོང་གི་མཐོང་ཡུལ་དུ་འབྲོག་མི་དཀྱུས་མ་ལྟ་བུ་
ཞིག་ལས་ཆོས་དང་འཇིག་རྟེན་གཉིས་ཕྱོགས་ཀྱི་སྤྱོད་ཚུལ་མི་འདྲ་བ་གང་་་་་



• 123 •
བྱང་འབྲོག་གི་ལམ་ཡིག
ཡང་མི་འདུག གསེར་མི་དག་གིས་ནམ་རྒྱུན་དུ་དཔོན་གྱི་ཕྱག་དབང་ལེན་པ་
དང་། བྱ་བ་བཟང་ངན་གང་འབྱུང་གི་ཕྱི་མོ་ཞུ་བ་དང་། གཞན་ཡང་གསོན་
པོའི་སྐྱབས་འཇུག་དང་། གཤིན་པོའི་བསྔོ་བ་སོགས་དད་གུས་ཞུ་ཡུལ་བྱིན་
རླབས་ཅན་གྱི་བླ་མ་བཟང་པོ་ཞིག་ལྟར་བརྩི་བཀུར་བྱེད་ཀྱི་ཡོད་པ་རེད།
ཡུལ་དེར་མི་སེར་ཧ་ཅང་ཉམ་ཐག་བཟའ་བཏུང་གྱོན་གོས་ཀྱིས་་་་་
ཕོངས་པ་དང་། སློང་མོ་བྱེད་མཁན་ནི་གཏན་ནས་མ་མཐོང་ཞིང་། ཚོད་
མེད་པའི་སྒེར་པ་ཆེན་པོའང་མཐོང་དུ་མི་འདུག ཕྱུག་དབུལ་འབྲིང་ཙམ་གྱི་
མི་ཚང་ཞིག་ལ་ཆ་མཚོན་པ་ཡིན་ན། སྒོ་ནོར་དུ་ལུག་ལྔ་བརྒྱ་ནས་སྟོང་ཕྲག་
རེ་ཙམ་དང་། འབྲི་གཡག་སུམ་བརྒྱ་ནས་བདུན་བརྒྱའི་བར་ཙམ་དང་། རྟ་
དྲེལ་སུམ་ཅུ་ནས་བདུན་ཅུའི་བར་ཙམ་རེ་ཡོད་འདུག་ཅིང་། དེ་ནི་མི་སྡེ་མང་
ཆེའི་གནས་ཚུལ་གྱི་དབང་དུ་བྱས་པ་ཡིན་ཞིང་། གོང་གསལ་གྱི་གྲངས་ཚད་
དེ་ལས་མང་བའམ། ཡང་ན་དེ་ལས་ཉུང་བའི་མི་ཚང་ཡང་མང་དུ་ཡོད་པ་
རེད།
ཡུལ་དེ་དག་ཏུ་དཔོན་པོའི་བཀའ་དྲག་པོ་འགྲོ་ཡུལ་གཏན་ནས་་་་་
མེད་ནའང་། འབྲོག་མི་རང་རིགས་ཀྱི་ཆོས་བརྒྱུད་སྐྱོང་བའི་བླ་མ་དག་གི་
ཆོས་མཐུན་གྱི་བཀའ་གང་གནང་བ་ནི་ནམ་ཡང་འགལ་དུ་འཇུག་སྲོལ་མི་་་་
འདུག་ཅིང་། དེར་མ་ཟད་འབྲོག་མི་དག་གིས་ནམ་རྒྱུན་དུ་བན་དེའི་རིགས་
ཚང་མ་ལ་བརྩི་གུས་ཧ་ཅང་ཆེན་པོར་བྱེད་ཀྱི་ཡོད་འདུག་པ་དཔེར་ན། བན་
དེ་གྲྭ་ཆས་གྱོན་པ་ཞིག་དང་འབྲོག་མི་རྟ་ཞོན་པ་ཁ་ཤས་བཅས་ལམ་ཁར་་་་་་
འཕྲད་པ་ཡིན་ན། འབྲོག་མི་དེ་དག་གིས་བན་དེ་བཟང་ངན་དང་རྒན་
གཞོན་སོགས་ལ་མ་ལྟོས་པར་གུས་པའི་རྟགས་སུ་ཞྭ་མོ་འཕུད་དེ་འགྲོ་་་་་



• 124 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དང་། གལ་ཏེ་འབྲོག་མི་དེ་དག་ལ་ཆ་རྒྱུས་ཡོད་པའི་བན་དེ་རྒན་རིམ་ཞིག་
ཡིན་པར་མཐོང་ན་འབྲོག་མི་དེ་དག་རྟ་ལས་བབས་ཤིང་ཞྭ་ཕུད་ཕུལ་ནས་་་་་་
འགྲོ་བ་དང་། གལ་ཏེ་བླ་མ་སྤྲུལ་པའི་སྐུའམ་མཁན་པོ་སོགས་ན་བཟའ་སེར་
པོ་བཞེས་པ་དང་། ཡང་ན་ཆིབས་ལ་གདོམ་ཡོད་པ་ཞིག་འབྱོན་པར་མཐོང་
ན། འབྲོག་མི་དག་ནི་དེ་མ་ཐག་ཏུ་རྟ་ལས་བབས་ཤིང་གོས་ཀྱི་ཕུ་དུང་ཕྲག་
གོང་དུ་ལེན་པ་དང་། མགོ་ནས་ཞྭ་མོ་ཕུད་ཅིང་། རྒྱབ་ནས་མེ་མདའ་སྔོན་
དུ་ལེན་ཞིང་ཞྭ་མོ་དེ་མེ་མདའི་ཁར་བཀལ་བ་དང་། སྐེད་ནས་གྲི་རིང་ཤུབ་
དང་བཅས་པ་བཏོན་ཏེ་གྲི་དང་མེ་མདའ་ལྷན་དུ་ལག་གཡོན་པའི་ནང་་་་་
འཁྱུད་ཅིང་ཕྱག་དབང་ལེན་སྲོལ་ཡོད་པ་རེད། །
བྱང་འབྲོག་གི་མི་སྡེ་དེ་དག་ལ་ཧོབ་ཏུ་བལྟས་པ་ཡིན་ན་ཧ་ཅང་་་་་
གླེན་པ་དང་རང་གཤིས་གྱོང་པོ་ལྟ་བུ་ཞིག་མཐོང་གི་འདུག གང་ལགས་ཤེ་
ན། དེ་དག་གིས་མིས་བཅོས་པའི་སྒྲིག་ལམ་དང་བཀའ་ཁྲིམས་ཀྱི་རིགས་གང་
ཡང་ཁུར་མ་མྱོང་བ་དང་། དེ་དག་ལ་ཁྲིམས་སྲོལ་དང་མཐུན་པའི་སློབ་སྦྱོང་
གང་ཡང་མེད་པར་བརྟེན་མ་བཅོས་རྣལ་མའི་མི་སྤྱོད་ལས་གཞན་པ་མཐོང་་་་
དུ་མེད་པ་རེད། འོན་ཀྱང་ང་ཚོས་ཤོད་ཆོག་པ་ཞིག་ལ། འབྲོག་མི་དེ་དག་གི་
རང་གཤིས་དངོས་མ་ནི་མཐོང་སྣང་གི་གླེན་པ་ལྟ་བུ་དེ་ལས་ཆེས་ཐ་དད་པ་་་
ཡིན་ཏེ། དེ་དག་ནི་བསམ་པ་བཟང་ཞིང་བློ་ཁོག་དྲང་བ་དང་། བྱ་བ་ཆེ་ཕྲ་
མཐའ་དག་བདེན་པའི་དོན་ལ་བརྟེན་ནས་སྒྲུབ་ཀྱི་ཡོད་པ་རེད། འབྲོག་མི་
གྲོགས་པོར་གྱུར་པ་དག་ནི་རྟག་པར་སྙིང་ཐག་པ་ནས་ཡིད་བརྟན་བྱེད་ཆོག་་་་
པ་ཤ་སྟག་ཡོད་འདུག་ཅིང་། དེ་དག་གིས་གྲོགས་པོ་ཕན་ཚུན་བར་དང་། མི་
སྡེའི་ནང་ཕན་ཚུན་བཅས་པར་གཡོ་སྒྱུ་དང་། མགོ་བསྐོར། བསླུ་བྲིད་སོགས་



བྱང་འབྲོག་གི་ལམ་ཡིག
• 125 •
མདོར་ན་མི་དྲང་བའི་བྱ་སྤྱོད་ངན་པའི་རིགས་དངོས་ལྐོག་གཉིས་ཆ་ནས་་་་་
བྱེད་སྲོལ་མེད་པ་རེད། འབྲོག་མིའི་རང་གཤིས་ནི་ཐོག་མར་འདྲིས་པར་
དཀའ་ཞིང་། འདྲིས་ཟིན་པའི་རྗེས་སུ་ཡིད་བརྟན་ཐུབ་ཅིང་འདྲིས་ཐག་རིང་
བ་དང་། འབྲོག་མི་དག་གིས་དགོས་པ་བྱུང་ན་རང་རང་གི་གྲོགས་པོའི་དོན་
དུ་སྲོག་ལུས་ལོངས་སྤྱོད་ཚང་མ་གཏང་བ་ལའང་འཇིགས་སྣང་མེད་ཅིང་ཕན་
ཚུན་གཅིག་ཕན་གཅིག་གྲོགས་བྱེད་སྲོལ་ཡོད་པ་རེད།
དེ་ལྟར་འབྲོག་མི་དག་ནི་མ་བཅོས་རྣལ་མའི་སྤྱོད་ལམ་རྒྱུན་ཆགས་་
པ་དེ་ལ་བརྟེན་ནས་གནའ་ནས་ད་ལྟའི་བར་དུ་མི་སྡེའི་ཚོ་ཟིན་པ་དང་།
ཡུལ་གཞན་གྱི་རོགས་རམ་ལ་མ་ལྟོས་པར་རང་རང་གི་འཚོ་བ་བདེ་སྐྱིད་དང་
ལྡན་པར་སྐྱེལ་ཐུབ་པ་རེད། གོང་གསལ་གྱི་གནས་ཚུལ་དེ་དག་ནི་ཁམས་
བྱང་རྒྱུད་ཀྱི་འབྲོག་མི་ཕལ་ཆེར་འདྲ་བར་སྣང་ཞིང་། འཆད་འགྱུར་གྱི་ལེ་
ཚན་དག་ཀྱང་ཁམས་བྱང་རྒྱུད་ཀྱི་འབྲོག་སྡེ་ཁག་གནས་ཚུལ་འདྲ་བར་སྣང་་་་
བས་འབྲོག་ཡུལ་སྤྱིར་བཏང་གི་སྒོ་ནས་འཆད་པར་བྱའོ།།
འབྲོག་པའི་མནའ་གྲོགས།
སྤྱིར་བཏང་འབྲོག་མི་རྣམས་འདྲིས་ཟིན་པའི་རྗེས་སུ་ཡིད་བརྟན་་
ཆོག་པའི་གྲོགས་པོར་འགྱུར་བ་ནི་འབྲོག་མིའི་ཁྱད་ཆོས་ཐུན་མོང་མ་ཡིན་པ་
ཞིག་རེད། འོན་ཀྱང་འབྲོག་མིའི་གྲོགས་པོ་ཞེས་པ་དེ་ཕན་ཚུན་ངོ་ཤེས་
པའམ་ཡུན་དུ་འདྲིས་པ་ཙམ་གྱིས་མི་ཆོག་ཅིང་། འབྲོག་མི་དག་གིས་“མནའ་
འཇོག” ཅེས་བྱ་བའི་གྲོགས་པོ་ཐུན་མོང་མ་ཡིན་པ་ཞིག་བྱེད་སྲོལ་ཡོད་པ་་་་
རེད། དེ་ཡང་མི་སྡེ་དང་མི་སྡེའི་བར་གྱི་མནའ་འཇོག་གལ་ཆེའི་རིགས་བྱེད་



-
• 126 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དགོས་པའི་ཚེ། “ཀོ་དམར་ཁྲག་བརྫིས”ཞེས་བྱ་བའི་མནའ་འཇོག་སྲོལ་ཡོད་
འདུག་ཅིང་། དེའི་སྤྱོད་ཚུལ་ནི། ཡུལ་སྡེའམ་ཤོག་ཁག་ཕན་ཚུན་གྱི་རྒན་པོ་
རྣམས་གནས་ཤིག་ཏུ་ལྷན་དུ་འདུས་ཤིང་། གཡག་གི་ཀོ་བ་རློན་པ་ཁྲག་
དམར་དང་བཅས་པ་ཞིག་ཐང་མར་བརྡལ་བའི་སྟེང་དུ་རྒན་པོ་ཇི་ཙམ་ཡོད་་་་
པ་དེ་ཐམས་ཅད་ཀྱིས་རྐང་པ་རྗེན་པས་མཉམ་དུ་བརྫི་ཞིང་། ལག་གཡས་ཀྱི་
མཛུབ་མོ་རྣམས་ལྕགས་ཀྱུ་ལྟར་བཀུག་པ་ཕན་ཚུན་བསྣོལ་ནས་སྐབས་ཀྱི་་་་
བརྗོད་བྱའི་དོན་གང་ཡིན་གསལ་པོར་སྨོས་རྗེས་“ཇི་སྲིད་གནམ་མ་འཇིག
ས་མ་སྟོང་གི་བར་དུ་མི་འགལ” ཞེས་རྒན་པོ་རེ་རེ་བཞིན་བརྗོད་ཅིང་། ཡུལ་
སྡེ་སོ་སོའི་ཡུལ་ལྷ་གཞི་བདག་རྣམས་དཔང་དུ་འཛུགས་སྲོལ་ཡོད་པ་རེད།
མནའ་དེ་ནི་ཧ་ཅང་ཚབས་ཆེར་བརྩི་ཞིང་། མནའ་དེ་བཞག་ཟིན་པའི་རྗེས་
སུ་མནའ་ཁོངས་སུ་གཏོགས་པའི་མི་སུས་ཀྱང་འགལ་བར་མི་བྱ་ཞིང་། གལ་
ཏེ་མི་ཞིག་གིས་འགལ་བ་བྱས་པ་ཡིན་ན། འགལ་བ་བྱེད་མཁན་གྱི་མི་དེའི་
ནང་དང་། དེའི་ཤོག་ཁག་བཅས་ལ་ཡུལ་གྱི་གཞི་བདག་གིས་མི་ཤིས་པའི་
བཀའ་ཆད་གཏང་བའི་ཡིད་ཆེས་བྱེད་པ་དང་། དེར་མ་ཟད་འགལ་བ་བྱེད་
མཁན་དེ་ནི་ཤོག་ཁག་ཕན་ཚུན་ཚང་མའི་སྤྱི་དགྲར་འགྱུར་བ་ཡིན་འདུག
འབྲོག་མི་རེ་རེ་བཞིན་ཕན་ཚུན་མནའ་འཇོག་པའི་ཚེ། “མཛུབ་མོ་
བཀུག” ཅེས་བྱ་བའི་མནའ་འཇོག་ཅིང་། དེ་ཡང་གྲོགས་པོ་སྒྲིག་མཁན་ཕན་
ཚུན་གཉིས་ཀྱི་ལག་གཡས་པའི་མཛུབ་མོ་གཉིས་ལྕགས་ཀྱུ་ལྟར་བཀུག་པ་་་་་
བསྣོལ་ནས་དགོས་བྱའི་དོན་གང་ཡིན་བརྗོད་རེས་བྱེད་པ་དེ་ཙམ་གྱིས་འཐུས་
ཀྱི་ཡོད་པ་རེད། མནའ་འཇོག་པའི་དགོས་གནས་གལ་ཆེ་ཆུང་དང་། གཞི་
རྩའི་གནས་ཚུལ་མི་འདྲ་བ་མང་དུ་འབྱུང་སྲིད་ཀྱང་། དོན་དུ་དེ་ལྟ་བུའི་



• 127 •
བྱང་འབྲོག་གི་ལམ་ཡིག
མནའ་བཞག་ཟིན་པ་ནས་བཟུང་མནའ་གྲོགས་ཕན་ཚུན་རྣམས་ལ་སྐྱིད་སྡུག་
ལེགས་ཉེས་ཇི་ལྟར་བྱུང་ནའང་ “སྐྱིད་མཉམ་གསོག་སྡུག་མཉམ་འཁུར” ཞེས་
པའི་ངག་སྒྲོས་ཡོད་པ་ལྟར་སྙིང་ཐག་པ་ནས་གཅིག་ཕན་གཅིག་གྲོགས་བྱེད་་་་་
སྲོལ་ཡོད་པ་རེད། དེ་ལྟ་བུའི་མནའ་འཇོག་གི་བྱ་བ་དེ་བྱེད་སླ་བར་མཐོང་
ཡང་མནའ་རྒྱབ་བསྐྱང་བ་ལ་ཧ་ཅང་ཁག་པོ་ཡོད་འདུག གང་ལགས་ཤེ་ན།
འབྲོག་མི་དག་གིས་མནའ་ནི་འཇིག་རྟེན་ན་ཆེས་ཚབས་ཆེ་བའི་བྱ་བ་ཞིག་ཏུ་
བརྩི་ཞིང་། སུ་ཞིག་མནའ་ལས་འགལ་བ་དེ་ནི་འཇིག་རྟེན་གྱི་ཁྲེལ་དང་བྲལ་
བས་སྐྱེ་བོ་ཡ་རབས་ཀྱི་གྲལ་ནས་ཐོན་པ་དང་། མ་ཟད་ལྷ་དང་ཡུལ་ལྷ་
རྣམས་ཀྱང་དེ་ལ་ཐུགས་ཁྲེལ་བས་ཚེ་འདི་དང་འཇིག་རྟེན་ཕྱི་མ་གཉིས་ཆར་་་་
མི་འདོད་པའི་སྡུག་བསྔལ་དུ་མ་འབྱུང་བའི་ཡིད་ཆེས་བྱེད་ཅིང་། དེར་
བརྟེན་མནའ་ནི་རང་རང་གི་སྲོག་དང་ཐུག་ནའང་འགལ་དུ་འཇུག་སྲོལ་མེད་
པ་རེད། འབྲོག་མི་རེ་རེ་བཞིན་ཡུལ་སོ་སོའི་ནང་དུ་“མནའ་ཡ”ཞེས་བྱ་བའི་
གྲོགས་པོ་མང་དུ་ཡོད་འདུག་ཅིང་། མནའ་ཡ་ཕན་ཚུན་གཉིས་ཙམ་དུ་མ་
ཟད་དེ་གཉིས་ཀྱི་ཉེ་ཚན་དང་མནའ་གྲོགས་གཞན་དག་བཅས་ནས་ཀྱང་་་་་
མནའ་གྲོགས་སུ་བརྩི་ཞིང་རོགས་རེས་བྱེད་སྲོལ་ཡོད་པ་རེད། དཔེར་ན་
འབྲོག་མི་ཞིག་ལ་ཡུལ་གཞན་གྱི་མི་སྡེས་གནོད་འཚེ་བྱས་པ་ཡིན་ན། མི་དེའི་
མནའ་ཡ་རྣམས་ཀྱིས་གནོད་ལན་གཞལ་བ་དང་། གལ་ཏེ་མི་དེ་ལ་ཁ་
མཆུའམ་ཡང་ན་མི་སྟོང་འཇལ་དགོས་པ་སོགས་ཀྱི་དཀའ་ངལ་གང་རུང་ཞིག་
བྱུང་བ་ཡིན་ན། མི་དེའི་མནའ་ཡ་ཇི་ཙམ་ཡོད་པ་ཐུན་མོང་ནས་འཁུར་ལེན་
བྱེད་པ་དང་། ཡང་ན་འབྲོག་མི་ཞིག་ལ་ཕྱུགས་ནད་བྱུང་བའི་རྐྱེན་གྱིས་འཚོ་
རྟེན་བྲལ་བའི་དཀའ་ངལ་ཞིག་བྱུང་བ་ཡིན་ན། མི་དེའི་མནའ་ཡ་ཐམས་



• 128 • ་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཅད་ཀྱིས་རང་འཁོས་དང་བསྟུན་པའི་ཕྱུགས་ལུག་བསྡུ་གསོག་གིས་འཚོ་རྟེན་
གསར་བཅོས་བྱེད་ཀྱི་ཡོད་པ་རེད། དེ་ལྟ་ན་འབྲོག་ཡུལ་གྱི་མནའ་གྲོགས་ནི་
ཕན་ཐོགས་ཤིན་ཏུ་ཆེ་ཞིང་། སུ་ཞིག་འབྲོག་ཡུལ་དེ་དག་ཏུ་མི་ཚེ་བསྐྱེལ་བ་
ལ་མེད་དུ་མི་རུང་བ་ཞིག་ཡིན་འདུག་པར་མ་ཟད་སུ་ཞིག་འབྲོག་ཡུལ་དེ་དག་
ཏུ་འགྲུལ་བཞུད་བྱེད་པ་ལའང་དགོས་གནད་ཧ་ཅང་ཆེ་བར་སྣང་ངོ༌།།
འབྲོག་པའི་ཏིས་རྩོད།
འབྲོག་མི་རྣམས་ནི་རང་གཤིས་བཟང་ཞིང་འདྲིས་ཐག་རིང་བ་་་་
སོགས་རང་བཞིན་གྱི་ཡོན་ཏན་དུ་མ་དང་ལྡན་པ་ཞིག་རེད། འོན་ཀྱང་
འབྲོག་མི་ཞིག་སུ་ཞིག་གི་དགྲར་གྱུར་པ་ཡིན་ན་ཉེན་ཚབས་ཧ་ཅང་ཆེ་བ་ཞིག་
ཀྱང་ཡིན་པ་རེད། མི་སུ་ཡང་རུང་བ་ཞིག་གམ་ཕྱོགས་ཁག་གང་ཡང་རུང་བ་
ཞིག་གིས་འབྲོག་མི་གཅིག་གམ་མི་སྡེའི་ཤོག་ཁག་གང་རུང་ཞིག་ལ་འཁོན་་་་་་
རྩོད་ཀྱི་གཞི་ཆེ་ཕྲ་ཅིང་ཡང་རུང་བ་ཞིག་ཤོར་བ་ཡིན་ན། དེ་མ་ཐག་ཏུ་རང་
ངོས་ནས་དྲང་ཞིང་འོས་པའི་འདུམ་ལེན་དགོས་པ་ནི་ཧ་ཅང་གལ་ཆེན་པོ་་་་
ཞིག་རེད། གལ་ཏེ་རྩོད་གཞི་དེ་སྣང་ཆུང་དུ་བཞག་པ་ཡིན་ན། “ཏིས་
རྩོད” ཅེས་བྱ་བ་འབྲོག་པའི་འཁོན་རྩོད་ཚབས་ཆེན་པོ་ཞིག་ཏུ་འགྱུར་ཉེན་་་་
ཡོད་པ་རེད།
དེ་ཡང་དཔེར་ན་འབྲོག་མི་སུ་ཡང་རུང་བ་ཞིག་ལ་ཡུལ་དེའམ།
ཡུལ་ཐ་དད་པའི་མི་གཅིག་གམ་མི་སྡེའི་འོག་ཁག་གང་ཡང་རུང་བ་ཞིག་གིས་
མཚེར་ས་དང་། རྒྱུ་ནོར་དང་། གཉེན་སྒྲིག་གོ་ལོག་སོགས་ཀྱི་རྩོད་གཞི་ཆེ་ཕྲ་
ཅི་རིགས་ལ་བརྟེན་ནས་ཕན་ཚུན་འཁོན་འགྲས་བསགས་པ་དང་། ཕྱོགས་



• 129 •
བྱང་འབྲོག་གི་ལམ་ཡིག
ཕན་ཚུན་གཉིས་ཀས་འགལ་གཞི་དེ་དག་རང་གནོངས་སུ་ངོ་མ་བླངས་པ་་་་་
ཡིན་ན། འཁོན་གཞི་གང་ལ་བྱུང་བའི་མི་དེའི་ནང་མི་དང་། མི་དེའི་ཉེ་ཚན་
རྣམས་དང་། མི་དེ་དང་དེ་ཉེ་ཚན་གྱི་མནའ་ཡ་ཚང་མ་ཕྱོགས་བསྒྲིལ་ཏེ་ཤོག་
ཁག་གཅིག་ཏུ་གྱེས་ཤིང་། ཤོག་ཁག་དེས་རྩ་བའི་རྩོད་གཞིའི་ཐོག་ཏུ་རྒྱལ་ཁ་
འཐོབ་པའི་ཆེད་དུ་འཐབ་འཛིངས་མི་རབས་ནས་མི་རབས་ཀྱི་བར་དུ་བྱེད་་་་
སྲོལ་ཡོད་པ་རེད། སྤྱིར་བཏང་གི་ཏིས་རྩོད་ཡུན་རིང་དུ་ལུས་ཤིང་འཕེལ་
རྒྱས་སུ་ཕྱིན་པ་ལ་བརྟེན་ནས་ཆེས་ཉེན་ཁ་ཆེ་བའི་ “མི་ཤ” ཞེས་བྱ་བའི་རྩོད་
གཞི་འབྱུང་བ་སྟེ། དེ་ཡང་དཔེར་ན་ཏིས་རྩོད་ཀྱི་ནང་དུ་རྩོད་མཁན་གང་
རུང་ཞིག་གིས་མི་ཞིག་བསད་པ་ཡིན་ན། གསད་བྱའི་ཤོག་ཁག་དེས་གསོད་
མཁན་ལག་དམར་དེ་བསད་མ་ཐུབ་པའི་བར་དུ་འགྲིགས་ཐབས་གཞན་མེད་
ཅིང་། དེ་ལྟར་རེས་འཁོར་གྱིས་མི་རབས་ཧ་ཅང་མང་པོའི་རིང་ལའང་
རྫོགས་སུ་མེད་པའི་མི་ཤའི་རྩོད་གཞི་ཚབས་ཆེན་པོ་དག་འབྱུང་གི་ཡོད་པ་་་་
རེད། མི་སྡེའི་ལྷན་སྐྱེས་ཀྱི་ལྟ་བ་ལའང་། གལ་ཏེ་དགྲ་ཞིག་གིས་མི་ཚང་ཞིག་
གི་ཕ་བསད་པ་ཡིན་ན། དེའི་བུས་ཕ་གསོད་ལག་དམར་དེ་བསད་ཐུབ་
དགོས་པ་ནི་བུ་རང་གི་ལས་འགན་གྱི་གཙོ་བོར་ཆགས་པ་དང་། གལ་ཏེ་ཤུལ་
དུ་བུ་མེད་པའི་མི་ཞིག་བསད་པ་ཡིན་ན། མི་དེའི་མནའ་ཡ་དག་གིས་ལག་
དམར་ལས་སྲོག་ལེན་འཐོབ་ཐུབ་དགོས་པ་དེ་མནའ་ཡའི་ལས་འགན་ཞིག་ཏུ་
ཆགས་པ་དང་། གལ་ཏེ་བུའམ་མནའ་ཡ་དེ་དག་གིས་ཤ་ལེན་འཐོབ་མ་ཐུབ་
ན། མི་དེ་དག་ནི་ཡུལ་གྱི་མི་ཚང་མས་བརྙས་པ་དང་ཧ་ཅང་སྨད་པར་བྱ་
བའི་གནས་སུ་འགྱུར་གྱི་ཡོད་པ་རེད། འབྲོག་ཡུལ་རྣམས་སུ་ལོ་གྲངས་བརྒྱ་
ལྷག་གི་དུས་ནས་བྱུང་བའི་ཏིས་རྩོད་རིམ་བཞིན་དར་རྒྱས་སུ་ཕྱིན་པ་ད་ལྟའི་ .



• 130 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དུས་སུ་འཕྲོ་བསྐྱང་བའི་རིགས་ཀྱང་མང་དུ་སྣང་ངོ༌།།
འབྲོག་སྡེ་ཁ་ཤས་ནི་ཏིས་རྩོད་ཀྱི་དཀའ་ངལ་ལ་བརྟེན་ནས་རང་་་་་
ཡུལ་དུ་ཆགས་མ་ནུས་ཤིང་། དེ་དག་གི་གྲོགས་པོ་དང་མནའ་ཡ་སོགས་
འབྲོག་ཡུལ་གཞན་དག་ཏུ་ཡོད་པ་དག་ལ་བརྟེན་ནས་ས་ཐག་རིང་ཞིང་་་་་་
འགྲུལ་བཞུད་བྱེད་དཀའ་བའི་གནས་རྣམས་སུ་སྤོ་སྡོད་བྱས་ཡོད་འདུག་་་་
ཅིང་། དེ་འདྲའི་རིགས་དག་ནི་ལྷག་པར་དུ་ཉེན་ཆེ་བ་ཞིག་ཏེ། ཡུལ་ནས་
ཐོན་ཟིན་པའི་མི་སྡེ་དེ་དག་ཡུལ་གཞན་ཞིག་ཏུ་སྡོད་གནས་གཏན་ཁེལ་བ་་་་་
ནས་བཟུང་ལོ་ལྟར་དབྱར་དུས་སུ་སྔར་གྱི་འཁོན་འགྲས་ཡོད་པའི་ཤོག་ཁག་་་་
དེའི་ཐོག་ཏུ་ཏིས་རྩོད་བྱེད་དུ་འགྲོ་ཞིང་། དེ་དག་གིས་རྒྱུ་ནོར་འཕྲོག་བཅོམ་
བྱེད་པ་མ་ཟད་མི་ཤའི་རྩོད་གཞི་གསར་པའང་མང་དུ་སྤེལ་གྱི་ཡོད་པ་རེད། །
འབྲོག་ཡུལ་དུ་ཏིས་རྩོད་ཀྱི་རིགས་མི་འདྲ་བ་ཆེ་ཕྲ་མང་དུ་ཡོད་་་་་་
འདུག་ནའང་། འབྲོག་མི་དག་གིས་ཏིས་རྩོད་ཀྱི་འཁོན་གཞི་འཛུགས་པ་ལ་
ཧ་ཅང་འཇིགས་སྣང་དང་དོགས་ཟོན་བྱེད་ཀྱི་ཡོད་འདུག་པ་མ་ཟད། ཏིས་
རྩོད་ནི་གང་བྱུང་བྱུང་དུ་བྱེད་མི་འོས་པ་དང་། གལ་ཏེ་ཏིས་རྩོད་ཀྱི་གཞི་
འཛུགས་དགོས་བྱུང་ན་དེའི་མཐར་ཐུག་གི་འབྲས་བུ་ཡ་ང་ཞིང་འཇིགས་སུ་་་
རུང་བ་དང་། ཏིས་རྩོད་ཀྱི་བྱ་བ་ནི་ཉེས་ཆེ་བ་ཞིག་ཡིན་པར་ཤེས་ཤིང་།ཏིས་
རྩོད་འབྱུང་དོགས་ཀྱིས་ཕན་ཚུན་རྩོད་གཞི་ཕྲ་མོའི་སྐོར་གནོངས་རང་ལེན་་་་་
གྱིས་འདུམ་སླ་པོར་ལེན་སྲོལ་ཡོད་པ་རེད།
，
འབྲོག་མིའི་ངོ་ཚའི་སྐོར།
ཁྲེལ་དང་ངོ་ཚ་ནི་འཇིག་རྟེན་མིའི་རིགས་ཚང་མས་བརྩི་བསྲུང་བྱ་



• 131 •
བྱང་འབྲོག་གི་ལམ་ཡིག
དགོས་པ་ཞིག་ཡིན་པ་ལྟར་བོད་རིགས་སྤྱི་དང་ལྷག་པར་འབྲོག་ཡུལ་གྱི་མི་སྡེ་
དག་གིས་དོ་སྣང་ཧ་ཅང་ཆེན་པོའི་སྒོ་ནས་བརྩི་བསྲུང་བྱེད་ཀྱི་ཡོད་པ་རེད།
ཁོ་བོའི་མཐོང་ཕྱོགས་སུ་འཇིག་རྟེན་མིའི་རིགས་ཚང་མས་ཁྲེལ་དང་ངོ་ཚ་ལ་་་
འཛེམས་བག་བྱེད་ཡོད་པའི་གནས་ཚུལ་འདྲ་བར་སྣང་ཡང་ཡུལ་གྲུ་སོ་སོ་་་་
དང་མི་རིགས་སོ་སོའི་སྤྱོད་ཚུལ་དང་གོམས་གཤིས་སོགས་རྣམ་པ་ཐ་དད་པ་་་
མང་དུ་ཡོད་པར་བརྟེན། གང་ཞིག་ཁྲེལ་དང་ངོ་ཚའི་གཞི་ཡིན་པ་དང་།
གང་ཞིག་བག་ཡོད་ཡ་རབས་ཀྱི་སྤྱོད་གཞི་ཡིན་པ་སོགས་གཞི་རྩ་ངོས་འཛིན་་་་
སྟངས་ཀྱང་མི་འདྲ་བར་སེམས་སོ། །དེ་ཡང་དཔེར་ན་འབྲོག་མིའི་བཟའ་ཚོ་
གཅིག་ལ་མཚོན་ན། བཟའ་ཚོ་དེའི་ཕ་མ་སོགས་རྒན་རིམ་དག་གིས་ཐོས་
ཡུལ་དུ་བུ་དང་བུ་མོ་དག་གིས་རང་གཞན་སུ་ལའང་ཁྱོ་ཤུག་བརྩེ་དགའི་ཀྱལ་
ཀ་དང་ཀུ་རེ་སོགས་བྱེད་སྲོལ་མེད་ཅིང་། དེ་དང་འདྲ་བ་མིང་སྲིང་ལྷན་དུ་
གནས་པའི་དྲུང་དུའང་སུས་ཀྱང་ཁྱོ་ཤུག་གི་གཏམ་གླེང་སོགས་ངོ་ཚ་འོ་་་་
པའི་གླེང་མོལ་བྱེད་སྲོལ་མེད་པ་རེད། གལ་ཏེ་མི་ཞིག་གིས་ངོ་ཚར་མ་
འཛེམས་པར་རང་སྣང་གང་དྲན་བྱུང་རྒྱལ་དུ་བཤད་པ་ཡིན་ན། དེར་ཡོད་
ཀྱི་མིང་སྲིང་དག་ཁོང་ཁྲོ་བའམ། ཡང་ན་གཏམ་གྱི་གྲལ་ནས་ཐོན་ཏེ་ཕྱོགས་
སོ་སོར་འགྲོ་བ་དང་། མི་དེའི་བྱ་བ་ནི་ “ངོ་ཚ་བསྲེ” ཞེས་བྱ་བ་ཧ་ཅང་ངན་
པར་བརྩི་ཞིང་། སླད་ཕྱིན་ཆད་བཟའ་ཚོ་དེའི་བུ་དང་བུ་མོ་དག་གིས་ངོ་ཚ་
བྲལ་བའི་མི་དེ་དང་གཏམ་གྱི་འབྲེལ་བ་དེ་ཙམ་བྱེད་སྲོལ་མེད་པ་རེད། །
འབྲོག་མིའི་གཉེན་ཉེ་ཁྱོ་ཤུག་གི་འབྲེལ་བ་ནི་ཕྱོགས་ཕན་ཚུན་གྱི་ཕ་
མ་དག་གིས་འདུ་བྱེད་དགོས་ཤིང་། གལ་ཏེ་བུ་དང་བུ་མོ་དག་གིས་ཕྱོགས་
ཕན་ཚུན་གྱི་ཕ་མའི་བཀའ་མ་ཁྲོལ་བར་རང་མོས་སུ་གཉེན་སྒྲིག་བྱས་པ་ཡིན་



• 132 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ན་“བྱི་སྡོངས”ཞེས་བྱ་བ་ཁྲེལ་དང་ངོ་ཚ་མེད་པའི་སྤྱོད་ངན་ཞིག་ཏུ་འགྱུར་གྱི་
ཡོད་པ་རེད། འབྲོག་མི་དག་གིས་ཉེ་ཚན་ནི་མི་རབས་དྲུག་བརྒྱུད་ཀྱི་བར་དུ་
བརྩི་ཞིང་། ཕན་ཚུན་གཉེན་སྒྲིག་བྱེད་འོས་པའང་མི་རབས་དྲུག་བརྒྱུད་ཀྱི་
ཉེ་ཚན་མ་ཡིན་པ་ཞིག་དགོས་ཀྱི་ཡོད་པ་རེད། གལ་ཏེ་ཉེ་ཚན་འགའ་ཞིག་མི་
རབས་དྲུག་བརྒྱུད་མ་བརྒལ་བའི་གོང་དུ་གཉེན་གསར་བྱས་པ་ཡིན་ན། དེ་
ནི་ཐན་ཞེས་བྱ་བ་སྟེ་ངོ་ཚ་ཧ་ཅང་ཆེ་བར་བརྩི་ཞིང་། འབྲོག་མི་དག་གི་ལྷན་
སྐྱེས་ཀྱི་བསམ་པར་སྤྱོད་ཚུལ་དེས་ནི་ཡུལ་ཁམས་དེར་བཀྲ་མི་ཤིས་པར་བྱེད་
དེ། མི་ཕྱུགས་ལ་ནད་ཡམས་དང་གོད་ཁ་འབྱུང་བ་དང་། ངོ་ཚ་བསྲེས་པ་
ལས་ཆད་པའི་མི་བརྒྱུད་དེ་ནི་“ནལ”ཞེས་བྱ་བ་སྟེ་མིའི་རིགས་སྡུག་པོ་དང་མི་
གཙང་བ་ཞིག་ཏུ་ངོས་འཛིན་གྱི་ཡོད་པ་རེད། འབྲོག་མི་དག་གིས་ལྷ་གསོལ་
བྱེད་པའི་སྐབས་སུ་ནལ་གྱི་རིགས་ཅན་དག་གིས་བསངས་ཤིང་དང་བསངས་
རྫས་འབུལ་མི་ཆོག་ཅིང་། གལ་ཏེ་ཕུལ་བ་ཡིན་ན་ཡུལ་ལྷ་ལ་མནོལ་གྲིབ་ཕོག་
ནས་ཉམས་པར་འགྱུར་བ་དང་། འབྲོག་མིའི་ཕྲུ་གུ་ལ་བཙས་པའི་ཚེ་ནལ་གྱི་
རིགས་ཅན་དག་དྲུང་དུ་འགྲོ་མི་ཆོག་པ་དང་ཕྲུ་གུ་ལ་ལག་པས་རེག་མི་ཆོག་་་་
ཅིང་། གལ་ཏེ་ཕྲུ་གུར་རེག་པ་ཡིན་ན། ཕྲུ་གུ་ལ་ནལ་གྲིབ་ཕོག་ནས་འཚོ་
དཀའ་བའམ། ཡང་ན་ཕྲུ་གུའི་ངག་ལྐུགས་པའམ། རིག་པ་མི་གསལ་བ་
སོགས་འགྱུར་བར་ཡིད་ཆེས་བྱེད་ཀྱི་ཡོད་པ་རེད། མདོར་ན་ནལ་ཞེས་པ་དེ་
མཚན་མ་ཧ་ཅང་ངན་པར་བརྩི་ཞིང་འབྲོག་མི་ཀུན་གྱིས་སྤང་བྱའི་གཞི་ཞིག་་་་
ཡིན་པར་བརྟེན། འབྲོག་ཡུལ་དེ་དག་ཏུ་ནལ་གྱི་མི་རྒྱུད་ནི་སྲིད་མཐའ་ཙམ་
ལས་མེད་པའམ་ཤིན་ཏུ་དཀོན་པ་ཡིན་ནོ།།



བྱང་འབྲོག་གི་ལམ་ཡིག
• 133 •
འབྲོག་མིའི་ཤེས་རིག
འབྲོག་ཡུལ་གྱི་མི་སྡེའི་ནང་དུ་སློབ་གསོ་བྱས་པ་ལས་བྱུང་བའི་་་་་་
ཤེས་རིག་ནི་ཧ་ཅང་དཀོན་ཞིང་། དེ་ལྟར་སློབ་བསྐུལ་བྱེད་ནུས་པའི་ཡོན་
ཏན་དང་ལྡན་པའང་ཆེས་ཉུང་བ་དང་།། ཤེས་རིག་ལ་སློབ་གཉེར་བྱེད་པའི་
དར་སྲོལ་ཡང་དེ་ཙམ་བྱུང་མེད་པ་རེད། འོན་ཀྱང་འབྲོག་མི་དག་ལ་རང་
རང་གི་འཚོ་བའི་དཀའ་ངལ་སེལ་ཐུབ་པའི་མ་བཅོས་རང་གཤིས་སུ་གོམ་
པའི་རང་བཞིན་གྱི་ཡོན་ཏན་མང་དུ་ཡོད་པ་རེད། འབྲོག་མི་དེ་དག་རང་ལ་
རྒྱུན་མཁོའི་ཡོ་བྱད་ཚང་མ་འབྲོག་མི་རང་ཉིད་ཀྱི་ཤེས་རིག་དང་ལག་རྩལ་་་་་་
བཅས་ལ་བརྟེན་ནས་བཟོ་བསྐྲུན་བྱེད་ཐུབ་པ་དང་། རང་ཤེས་ཀྱིས་བཟོས་
པའི་ཡོ་བྱད་དེ་ཙམ་ལ་བརྟེན་ནས་མི་སྡེའི་འཚོ་བ་བདེ་སྐྱིད་དང་ལྡན་པར་་་་་
བསྒྲུབ་ཐུབ་པ་དང་། སྐབས་ཀྱི་དགོས་དོན་ཆེ་ཕྲ་མཐའ་དག་བསྒྲུབ་ཐུབ་ཀྱི་
ཡོད་པ་རེད།
འབྲོག་མི་དག་ལ་སྒོ་ཕྱུགས་འཚོ་སྐྱོང་དང་། གསོ་ཐབས། འཕྲོད་
བསྟེན་སོགས་ཇི་ལྟར་ལག་ལེན་བྱ་དགོས་པའི་ཡིག་ཆ་གང་ཡང་མི་སྣང་་་་་་
ཞིང་། འོན་ཀྱང་སྔར་ནས་འབྲོག་མི་རྒན་པོ་དག་གི་ཉམས་མྱོང་བསགས་པ་
དག་གཅིག་ནས་གཅིག་ཏུ་ངག་བརྒྱུད་བྱས་པའི་ཐབས་ཚུལ་ལ་འབྲོག་མི་རྒན་
གཞོན་ཀུན་ཀྱང་ཧ་ཅང་མཁས་པར་སྣང་ཞིང་། ཉམས་མྱོང་གི་ཐབས་ཚུལ་
དེ་རིགས་ལ་བརྟེན་ནས་སྒོ་ཕྱུགས་ཀྱི་འཕེལ་སྟོབས་རྒྱ་ཆེར་བསྐྱེད་ཐུབ་པ་་་་
དང་། མ་ཟད་ཕྱུགས་ནད་འགོག་སྲུང་གི་བྱ་བའང་དེ་ཙམ་གྱིས་འགྲུབ་ཀྱི་
ཡོད་པ་རེད།



• 134 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འབྲོག་མིའི་ལག་བཟོས་ཀྱི་དངོས་པོ་ཡག་ཤོས་ཤིག་ནི་འཕྱིང་བའི་་་
རིགས་མི་འདྲ་བ་དག་ཡིན་འདུག་ཅིང་། དེ་ཡང་“རྐྱ་འཕྱིང་” ཞེས་བྱ་བ་
འབྲོག་མི་དག་རྟ་ཞོན་ནས་འགྲུལ་བཞུད་བྱེད་དུས་ཀྱི་ཆར་གོས་སུ་བཟོས་པ་་་
དང་། “རྫི་འཕྱིང་” ཞེས་པ་འཕྱིང་སྒོར་ཞྭ་མོ་དང་བཅས་ཕྱུགས་རྫིའི་ཆར་
གོས་སུ་བཟོས་པ་དང་། “ཁེབས་འཕྱིང” ཞེས་བྱ་བ་བལ་འཕྱིང་འཐུག་པོ་གྲུ་
བཞི་པ་ཁ་ཆར་དང་གྲང་ངད་གཉིས་ཀ་ལས་སྐྱོབས་ཐུབ་པའི་ཉལ་ཆས་་་་་་
དང་། “ཁེབས་འབོལ” ཞེས་བྱ་བ་དམིགས་བསལ་དགུན་དུས་ཀྱི་གྲང་ངད་
སེལ་ཐུབ་པའི་ཉལ་ཆས་དང་། གཞན་ཡང་ཕོ་མོ་རྒན་གཞོན་ཚང་མར་
དབྱར་དུས་སུ་དགོས་པའི་འཕྱིང་ཞྭ་ལ་“རྩེ་བུད”ཅེས་བྱ་བ་ཞྭ་རྩེར་སྟོང་སྐུད་
དམར་པོའི་ཚར་ལོས་བརྒྱན་པ་དག་བཟོ་སྲོལ་ཡོད་འདུག་ཅིང་། གླིང་གེ་
སར་གྱི་སྒོམ་ཞུ་ཞེས་བྱ་བ་འཕྱིང་བའི་ཞྭ་མོ་ཞིག་བཟོ་སྲོལ་ཡོད་འདུག་་་་་་་
དེའང་འབྲོག་མིའི་སྤྱོད་ཚུལ་འདིའི་སྟེང་ནས་བྱུང་ཡོད་པར་མངོན་ཞིང་། གེ་
སར་རྡོ་རྗེ་ཚེ་རྒྱལ་གྱི་སྐུ་བརྙན་དག་གི་སྒོམ་ཞུའི་བཟོ་དབྱིབས་ཀྱང་འབྲོག་་་་་་
མིའི་འཕྱིང་ཞྭ་དང་ཕྱོགས་ཀུན་ནས་འདྲ་བར་སྣང་ངོ༌། །དགུན་དུས་ཀྱི་ཆེད་
དུ་འཕྱིང་བའི་ལྷམ་གོག་ཡུ་རིང་དང་། གདན་གྱི་ཆེད་དུ་བལ་སྟན་ཆེ་ཆུང་སྣ་
ཚོགས་ལ་བལ་ནག་གི་གཡུང་དྲུང་དང་དགའ་འཁྱིལ་གྱི་རི་མོ་བཀོད་པ་་་་༌་
སོགས་བཟོ་སྲོལ་ཡོད་པ་རེད། བལ་འཕྱིང་འཇོག་ཚུལ་ནི། གནམ་གཤིས་
བཟང་ཞིང་ཉི་མ་དྲོ་བའི་དུས་སུ་སྤང་ཐང་ངོས་འཇམ་པོའི་སྟེང་དུ་རེ་ཕྱིར་་་
ཆེན་པོ་ཞིག་བཏིང་བའི་ཁར་བལ་ཡག་པོར་བསེད་པ་དག་ལེབ་ལེབ་མོར་་་་་་
བཀོད་ཅིང་། དེའི་སྟེང་དུ་ཆུ་ཁོལ་མ་ཅུང་ཟད་གཏོར་ནས་རེ་ཕྱར་དང་
བཅས་རིལ་པོར་བསྒྲིལ་ཏེ། འཕྱིང་བ་ཆེ་ཆུང་དང་འཚམས་པར་ཕོ་མོ་མང་
.



• 135 •
བྱང་འབྲོག་གི་ལམ་ཡིག
དག་ལྷན་དུ་གྲལ་བསྒྲིག་ཅིང་ལག་པས་ཆུ་ཚོད་གཅིག་ཙམ་གྱི་རིང་བསྒྲིལ་་་་་
དགོས་པ་དང་། དེ་ནས་རེ་ཕྱིར་བཏོན་ནས་འཕྱིང་པ་ཁོ་ན་ཆུ་ཚོད་ཁ་ཤས་
ཀྱི་རིང་དུ་བསྒྲིལ་དགོས་ཀྱི་ཡོད་པ་རེད།. འཕྱིང་བ་འཇོག་པའི་ཚེ་གྲོང་
རོགས་ཕན་ཚུན་འབོད་རེས་ཀྱིས་ལག་གྲོགས་བྱེད་པ་དང་། འཕྱིང་བ་འཇོག་
མཁན་གྱི་སྦྱིན་བདག་དེས་ལུག་བཤས་གཅིག་གིས་ཐོག་དྲངས་པའི་བཟའ་་་་
བཏུང་ཡག་པོ་ཤིག་ཀྱང་གྲབས་བཀོད་བྱེད་དགོས་སྲོལ་ཡོད་པ་རེད། འབྲོག་
པའི་བུ་དང་བུ་མོ་དག་གིས་འཕྱིང་བ་བསྒྲིལ་བའི་ཚེ་སྙན་པོའི་དབྱངས་དང་་་་
བཅས་ཏེ། “ཨ་ལ་མཎེ་ལ་པད་མེ།” བུ་དག་གིས་“འཕྱིང་ཡག་ལྷ་འུའི་ལ་ལྷ་
འཕྱིང་།” བུ་མོ་དག་གི་ “གཡང་ཡག་གཡང་དཀར་ལ་ཁ་ཆུ་” བུ་དག་
གིས་“གཅིག་ཡག་ཨ་བུ་ཡི་རྐྱ་འཕྱིང་།” བུ་མོ་དག་གིས་“གཉིས་ཡག་ཞིག་མོ་
ཡི་རྫི་འཕྱིང་།” བུ་དག་གིས་ “གསུམ་ཡག་སོ་ཁ་ཡི་དར་འཕྱིང་།” བུ་མོ་
དག་གིས་ “བཞི་ཡག་ལྷ་གཞི་ཡི་དཀར་ལིང་།” བུ་དག་གིས་ “ལྔ་ཡག་ལྷ་ལྔ་
ཡི་འཕྱིང་ཞྭ།” བུ་མོ་དག་གིས་“དྲུག་ཡག་གྲུས་མ་ཡི་རྫི་འཕྱིང་།”ཞེས་སོགས་
ཨང་གྲངས་མང་པོར་ལབ་སྲོལ་ཡོད་འདུག་ཀྱང་ཁོ་བོས་གསལ་པོར་མ་ངེས་་་་
འབྲོག་མི་དག་གིས་འབྲི་གཡག་གི་སྤུ་རྩིད་ནི་ཧ་ཅང་གལ་ཆེན་དུ་་་
བརྩི་ཞིང་། སྤུ་རྩིད་འཇམ་པོའི་གྲས་དཀར་ནག་ཁྲ་སྒྲིག་ཐགས་སུ་བཏགས་
པའི་རེ་བའི་རིགས་སྣ་ཚོགས་བཟོ་བ་དེ་དག་ནི་རྟ་གལ་ཀྱི་རྒྱབ་སྟན་དང་། །
དོས་ཁེབས་དང་། རེ་འབོག་ཆེ་ཆུང་སོགས་བཟོ་བྱེད་དུ་ཕན་ཐོགས་ཆེ་བ་
དང་། གཡག་རྔ་སོགས་སྤུ་རྩིད་གྱོང་རིགས་ཀྱིས་དོས་ཐག་དང་སྦྲ་གུར་གྱི་
ཆོན་ཐག་སོགས་བཟོ་གི་ཡོད་པ་རེད། སྤུ་རྩིད་ཀྱི་མཁོ་སྤྱོད་ཆེས་གལ་ཆེ་བ་ནི་



• 136 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
“ རྩིད་རེ” ཞེས་བྱ་བའི་རེ་ནག་འཐུག་པོ་དེ་རིགས་ཡིན་འདུག་ཅིང་། དེ་དག་
ནི་འབྲོག་མིའི་སྡོད་གནས་སྦྲ་བཟོ་བྱེད་དུ་མེད་དུ་མི་རུང་བའི་དངོས་པོ་ཞིག་
རེད། འབྲོག་མི་དེ་དག་ལ་འཁལ་འཐགས་ཀྱི་ཡོ་ཆས་ནི་ཤིང་གི་དབྱུག་པ་
རིང་ཐུང་འགའ་ཤས་ལས་གཞན་པའི་ལག་ཆས་དམིགས་བསལ་གང་ཡང་མི་
སྣང་ཞིང་། འོན་ཀྱང་ལག་ཆས་ངན་ངེ་དེ་ཙམ་ལ་བརྟེན་ནས་རེ་བ་དང༌།
རེ་ཁྲ་དང་། རྩིད་རེ་སོགས་འབྲོག་མི་རང་ཉིད་ཀྱི་དགོས་མཁོ་འདེངས་ངེས་
བཟོ་བསྐྲུན་ཐུབ་པའི་ཁར་རོང་ཡུལ་རྣམས་སུ་འཚོང་ཆས་ཀྱང་བྱེད་ཐུབ་ཀྱི་་་
ཡོད་པ་རེད། །
འབྲོག་ཡུལ་དེ་དག་ཏུ་རི་མོ་ལ་མཁས་པའི་ལྷ་བྲིས་པ་མི་ཉུང་བ་་་་
ཡོད་འདུག་ཅིང་། ཁྱད་པར་དུ་རྫ་ཆུ་ཁའི་ཡུལ་ཚོ་འགའ་ཤས་སུ་སྙན་གྲགས་
དང་ལྡན་པའི་ལྷ་བྲིས་པ་འགའ་ཤས་ཡོད་འདུག་པ་དེ་དག་གིས་བྲིས་པའི་་་་་
སྟོན་པའི་མཛད་པ་བཅུ་གཉིས་དང་། གུ་རུ་མཚན་བརྒྱད། གླིང་གེ་སར་གི་
སྒྲུང་ཐང་མི་འདྲ་བ་སྣ་ཚོགས། མི་ལའི་ལྔ་ཐང་། གཞན་ཡང་སྦྱིན་བདག་སོ་
སོའི་འདོད་མོས་ལྟར་བྲིས་པའི་འདོད་ལྷ་སྣ་ཚོགས་ཀྱི་བྲིས་ཐང་སོགས་དགོན་
པ་ཁག་གམ་འབྲོག་མི་ཕྱུག་པོ་དག་གི་སྦྲ་གུར་རྣམས་སུ་མཇལ་རྒྱུ་འདུག་་་་
ཅིང་། འབྲོག་མིའི་བྲིས་བཀོད་ཕལ་ཆེ་བ་ནི་རི་མོ་ཉུང་ཞིང་སྤང་ཐང་དང་མེ་
ཏོག་དང་གངས་རི་སོགས་ཐར་ཐོར་ཡོད་པའི་ནང་དུ་ལྷ་རིས་སྦོམ་ལ་བརྗིད་་་་
ཆགས་པ་ཞིག་བཞེངས་སྲོལ་བྱུང་འདུག
འབྲོག་ཡུལ་དུ་ལྕགས་མགར་མི་ཉུང་བ་ཡོད་འདུག་པ་དེ་དག་གིས་་
གྲི་དང་འཇོར་སོགས་རྒྱུན་མཁོའི་དངོས་པོ་རྣམས་བཟོ་སྐྲུན་བྱེད་ཐུབ་ཀྱི་་་་
འདུག་ཅིང་། འོན་ཀྱང་གསེར་དངུལ་གྱི་མགར་ལས་བྱེད་མཁན་ནི་ཧ་ཅང་



• 137 •
བྱང་འབྲོག་གི་ལམ་ཡིག
ཉུང་ཞིང་། འགའ་ཤས་ཡོད་པ་དག་གིས་འབྲོག་པའི་བུད་མེད་ཀྱི་རྒྱན་ཆས་
དག་བཟོ་བསྐྲུན་བྱེད་ཀྱི་ཡོད་འདུག་ནའང་། དེ་དག་གིས་རྒྱན་ཆས་ཆ་ཚང་
བ་རེ་བཟོ་བ་ལ་ལོ་རེ་ཙམ་འགོར་ཞིང་། ལས་རྩོལ་གྱི་རིན་ཐང་ཡང་ཧ་ཅང་
ཆེན་པོ་ཡིན་པ་རེད། །
འབྲོག་ཡུལ་དུ་སྨན་པ་ཧ་ཅང་དཀོན་ཞིང་། འགའ་ཞིག་ཡོད་པ་
དག་ནི་རབ་བྱུང་ངམ་སྔགས་པ་གང་རུང་དགོན་པ་ཁག་ཏུ་བཞུགས་མཁན་་་་
ཡིན་འདུག་ཅིང་། དེ་དག་དབྱར་དུས་སུ་ “སྨན་ལྡོམ” ཞེས་པ་འབྲོག་སྡེ་ཚང་
མར་ཐེངས་རེ་བསྐོར་འགྲུལ་བྱེད་པ་དེའི་ཚེ་ཡུལ་ནང་གི་ནད་པ་རྣམས་ལ་་་་་་
ནད་བཅོས་ཟབ་རྒྱས་བྱེད་ཅིང་། རྫ་རི་གངས་རིའི་སུལ་དང་སྤང་ཐང་
རྣམས་ནས་སྔོ་སྨན་གྱི་རིགས་སྣ་ཚོགས་འཐུ་བ་དང་། ཡུལ་སོ་སོའི་འབྲོག་མི་
རྣམས་ནས་བསྙེན་བཀུར་ཡང་རྒྱ་ཆེན་པོ་ཞུ་གི་ཡོད་པ་རེད་དུས་གཞན་དག་་་་
ཏུ་ཡུལ་སོ་སོར་ནད་པ་ཚབས་ཆེན་བྱུང་བའི་ཚེ་སྨན་པ་གདན་འདྲེན་དུ་འགྲོ་
དགོས་ཤིང་། ཡུལ་འགའ་ཤས་སུ་ས་ཐག་དང་རི་ལུང་མང་པོས་རྒྱངས་ནས་
སྨན་པ་མི་ཐོབ་པའི་དཀའ་ངལ་ཡང་མང་དུ་ཡོད་པར་སེམས་སོ།།
འབྲོག་མི་དག་གིས་ནམ་རྒྱུན་དུ་ནད་པའི་ཆེད་དུ་སྨན་བཅོས་ལས་་
ཀྱང་རིམ་གྲོའི་བཅོས་གལ་ཆེ་བར་བྱེད་སྲོལ་ཡོད་འདུག དེ་ཡང་ནང་གི་མི་
ཞིག་ན་བའི་ཚེ་ཐོག་མར་རང་རང་གི་མཆོད་གནས་སུ་ཡིན་དེའི་དྲུང་དུ་་་་་
བཅར་ནས་ནད་པ་དེ་ལ་གཏོ་བཅོས་དང་སྨན་བཅོས་གང་དགོས་པ་འདུག་་་་
ཅེས་ཕྱི་མོ་ཞུ་ཞིང་། སྨན་བཅོས་བྱ་དགོས་སུ་བབས་ན་སྨན་པ་འཚོལ་ཞིང་
གཏོ་བཅོས་དགོས་ན་རང་གི་མཆོད་གནས་གདན་འདྲེན་ཏེ་གཏོ་གླུད་གང་་་་་
འོས་བསྒྲུབ་པར་བྱེད་སྲོལ་ཡོད་འདུག དེ་ཡང་གཏོ་བཅོས་ཀྱི་དགོས་དོན་



-
• 138 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཙོ་བོ་ནི་ནད་པ་དེ་ལ་གནོད་བྱེད་གང་རུང་ཞིག་གི་གནོད་པ་བཏང་བ་སྟེ་་་
དེ་ཉིད་སེལ་བའི་ཐབས་དང་། ཡང་ན་ནད་པ་དེས་སྔོན་བསགས་པའི་ལས་
ངན་པ་ཞིག་གམ་ལན་ཆགས་པ་གང་རུང་དངོས་སུ་སྨིན་པ་སྟེ་དེ་དག་སེལ་་་་་
བའི་ཐབས་ནི་གཙོ་བོ་གཏོ་བཅོས་བྱེད་དགོས་པ་ལས་སྨན་གྱིས་བཅོས་མི་་་་
ནུས་པ་དང་། ནད་གང་ཞིག་གློ་བུར་གྱི་རྐྱེན་འདུ་བ་འཁྲུགས་པ་དང་།
བཟའ་བཏུང་གི་ཕན་གནོད་སོགས་ལ་བརྟེན་ནས་བསྐྱེད་པའི་རིགས་ལ་་་་་་
གཏོ་བཅོས་ལས་ཀྱང་སྨན་བཅོས་ཟབ་པའི་དོན་རེད།
འབྲོག་ཡུལ་གྱི་དགོན་པ་དག་ཏུ་དཀར་ནག་གི་རྩིས་ལ་མཁས་པའི་་
རྩིས་པ་མང་དུ་ཡོད་འདུག་པ་དེ་དག་གིས་ལོ་ཟླ་ཞག་དུས་གཟའ་སྐར་འཕྲོད་
སྦྱོར་སོགས་བྱེད་རྩིས་ཀྱི་དགོངས་པ་ལྟར་བརྩིས་སྲོལ་ཡོད་འདུག་ཅིང་།
གཞན་ཡང་གཤིན་རྩིས་དང་བག་རྩིས་སོགས་མི་སྡེའི་དགོས་དོན་མཐའ་དག་
བསྒྲུབ་པའི་རྩིས་ནག་གི་སྐོར་འགོ་རྣམས་ཀྱང་གཏན་ལ་འབེབས་ཤིང་། མི་
སྡེས་རྩིས་ཀྱི་ཁ་དམར་བླང་དོར་བྱ་དགོས་པའི་རིགས་ལ་དོ་སྣང་ཆེན་པོས་་་་་་
ལག་བསྟར་བྱེད་ཀྱི་ཡོད་པ་རེད། ཡ་མཚན་འོས་པ་ཞིག་ལ། འབྲོག་མི་ཕལ་
པ་ཡི་གེ་འབྲི་ཀློག་མི་ཤེས་ཤིང་། རྩིས་ཀྱི་རིག་གཞུང་ལ་སློབ་གཉེར་གང་ཡང་
བྱེད་མ་མྱོང་བ་མང་དག་གིས་དགོང་མོར་ཟླ་བ་ལ་བལྟས་ནས་ཚེས་གྲངས་་་་་
གང་ཡིན་དང་། ཟླ་བ་དང་འགྲོགས་པའི་སྐར་མ་ལ་བལྟས་ནས་ཚེས་གྲངས་
གང་ཡིན་དང་། ཉིན་སྐར་གང་ལ་བརྟེན་པའི་བྱ་བ་ལེགས་ཉེས་ཀྱི་ཁ་
དམར་དག་ཀྱང་རྩིས་ཀྱི་གཞུང་ནས་བཤད་པ་དང་མི་འགལ་བ་རྗེས་དཔག་་་་་
བྱེད་ཐུབ་ཀྱི་ཡོད་འདུག
འབྲོག་མིས་ཡོངས་གྲགས་སུ་བརྩི་སྲོལ་ཡོད་པའི་ཟླ་བ་བཅུ་གཉིས་་་
，
，，
，
，



བྱང་འབྲོག་གི་ལམ་ཡིག
• 139 •
，，
ནི། བྱ་ཟླ་བ།= （ཟླ་བ་དང་པོ།) ཁྱི་ཟླ་བ།= (ཟླ་བ་གཉིས་པ།） ཕག་ཟླ་
བ།=(ཟླ་བ་གསུམ་པ།) བྱི་ཟླ་བ།=(ཟླ་བ་བཞི་པ།) གླང་ཟླ་བ།= (ཟླ་བ་
ལྔ་པ།) སྟག་ཟླ་བ་།=(ཟླ་བ་དྲུག་པ།) ཡོས་ཟླ་བ།=(ཟླ་བ་བདུན་པ།)
འབྲུག་ཟླ་བ།=(ཟླ་བ་བརྒྱད་པ།) སྦྲུལ་ཟླ་བ།=(ཟླ་ལ་དགུ་པ།) རྟ་ཟླ་བ།
= (ཟླ་བ་བཅུ་པ།） ལུག་ཟླ་བ།= （ཟླ་བ་བཅུ་གཅིག་པ།) སྤྲེལ་ཟླ་བ།=
(ཟླ་བ་བཅུ་གཉིས་པ།) སྤྲུལ་རྟ་
，
，
，，
ཟས
༨ ༡ ༣ །
རྫོ
གིན [ ཁམ་
E. 1e>
འབྲོག་མི་ཚོས་ཉི་ཟླ་གཟའ་སྐར་ཀུན་གྱི་ནང་ནས་བྱ་བ་ལེགས་ཉེས་ཀྱི་རྩིས་་་་་
གཞི་གཙོ་བོ་ཉིན་སྐར་ལ་བྱེད་ཅིང་། དེ་དག་དགོང་མོར་ཟླ་བ་དང་འགྲོགས་
ནས་མཁའ་རུ་ཤར་བ་ལས་ངོས་འཛིན་བྱེད་པ་སྟེ། །
+
༡, སྨིན་དྲུག ***
༢.བེའུ་རྫི། ++X
༣. སྨལ་པོ། ༔ ༔
༤, ལག་
༥,ནབས་སོ། *
༡༥ ལག་སོར།
༡༦, ལྡེའུ།
༡༧, སྲོག་པ།
༡༨,ཆུ། །
༡༩,ཕུལ།
***
*
༤
༤



༣ནས༔
• 140 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
༦,རྒྱལ།
༢༠.གྲོ་བཞིན། ༔
༧,བ། *** ༢༡བྱི་བཞིན། .
༨.རྟ་ཆེན། རཾ་ ༢༢ མོན་གྲེ། ༈ ༔ ༔
༩.རྟ་ཆུང་། ། ༢༣,མོན་གྲུ།
༡༠,ཁྲ། ཙ་ ༢༤, ཁྲུམས་སྟོད།
༡༡,བྱ་མ།
༢༥.ཁྲུམས་སྨད།
༡༢.བྱའུ། + * ༢༦, ཐཾ་སྐར།
༡༣, ས་རི། + ༢༧ བྲ་ཉེ།
༡༤, ས་ག ༣༔
འབྲོག་མིས་གཟའ་སྐར་ངོས་འཛིན་སྟངས་ནི་ཕལ་ཆེར་བྱེད་གྲུབ་ཀྱི་
རྩིས་གཞུང་རྣམས་དང་མཐུན་པར་སྣང་ཞིང་། དེ་དག་ནི་འབྲོག་མི་རྣམས་
ཀྱིས་རྩིས་གཞུང་ལས་བླངས་པའི་ཤེས་རིག་རྒྱུན་རིང་དུ་གོམས་འདྲིས་སུ་ཕྱིན་
པ་ཞིག་ཡིན་པར་མངོན་ནོ། །
འབྲོག་མི་རྒན་གཞོན་ཕལ་མོ་ཆེས་ལིའམ་རག་གིས་ལུགས་བརྒྱབ་་་
པའི་མེ་ལོང་གི་ངོས་གཅིག་ཏུ་ལོ་འཁོར་བཅུ་གཉིས་མཚོན་པའི་སེམས་ཅན་་་་་
བཅུ་གཉིས་ཀྱི་གཟུགས་རིས་གཡོན་ནས་གཡས་སུ་བསྐོར་བ་དང་། དབུས་སུ་
ལིང་ཚེ་དགུ་ལྡན་གྱི་ནང་དུ་སྨེ་བ་དགུ་མཚོན་པའི་ཨང་གྲངས་དགུ་དང་།
དེའི་ཕྱི་རིམ་གྱི་ལིང་ཚེ་བརྒྱད་ཀྱི་ནང་དུ་སྤར་ཁ་བརྒྱད་ཀྱི་ཕྱག་རྒྱ་བརྒྱད་་་་
གཡོན་ནས་གཡས་སུ་བསྐོར་ཏེ་བཀོད་པ་འདི་ལྟར།



བྱང་འབྲོག་གི་ལམ་ཡིག
• 141 •
འབྲུག སྦྲུལ། །
རྟ། ལུག
，
，
，
སྟོན།
དགུན།
སྤྲེལ།
སྟག
དབྱར།
དཔྱིད། | བྱ། །
གླང་། བྱི་བ།
ཁྱི། ཕག
ཡང་ན་ལོ་འཁོར་བཅུ་གཉིས་ཀྱི་གཟུགས་རིས་བཀོད་པའི་དབུས་སུ་
གཡུང་དྲུང་གི་རི་མོ་ཙམ་བཀོད་པ་གང་རུང་སྐེད་རྒྱན་དུ་འདོགས་སྲོལ་ཡོད་་་་
འདུག་ཅིང་། དེས་ནི་ལོ་ཟླ་ཞག་དུས་ཀྱི་ཀེག་དྲན་པ་དག་བཟློག་པ་དང་།
ནང་མི་ཕན་ཚུན་རྣམས་སྤར་ཁ་དང་སྨེ་བ་མི་མཐུན་པའི་རྐྱེན་ངན་དག་སེལ་
བ་དང་། མེ་ལོང་དུ་ཕྱི་རོལ་གྱི་གཟུགས་སྣ་ཚོགས་འཆར་བ་ལ་བརྟེན་ནས་
གནོད་བྱེད་དག་གིས་མི་མཐོང་ཞིང་བསྒྲིབ་ཐུབ་པ་ཡིན་ཞེས་ཤོད་སྲོལ་ཡོད་་་་
འདུག
འབྲོག་མིའི་ཆོས།
འབྲོག་མི་ནི་རྒན་གཞོན་སུ་འདྲ་ཞིག་ཡིན་ཡང་རུང་། ཆོས་ལ་
དད་མོས་དང་དག་སྣང་ཧ་ཅང་ཆེ་ཞིང་། འབྲོག་མི་རྒན་གཞོན་ཕལ་མོ་ཆེས་
ཀློག་ཤེས་མིན་ལ་མ་ལྟོས་པར་སྐྱབས་འགྲོ་དང་། སྒྲོལ་མ། མ་ནི། སིདྡྷི།



• 142 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བསམ་པ་ལྷུན་གྲུབ་དང་། ལེའུ་བདུན་མ་སོགས་ཁ་ཏོན་མང་དུ་བྱེད་ཤེས་ཀྱི་
ཡོད་འདུག་པ་དང་། དེར་མ་ཟད་ཁོ་བོ་ཅག་གིས་དཔེ་གཏན་ནས་མཐོང་མ་
མྱོང་བའི་གསོལ་འདེབས་དང་སྨོན་ལམ་སོགས་སྣ་མང་ཞིག་ཀྱང་ཁ་ཏོན་བྱེད་
དུ་ཡོད་འདུག དེ་དག་ལས་དཔལ་ཀརྨ་པའི་གསོལ་འདེབས་སུ་གྲགས་པ་
ཞིག་ཁོ་བོས་འབྲོག་མི་འགའ་ཞིག་གི་ངག་ནས་ཐོས་པ་གཤམ་གསལ། རྒྱ་ད་
བུ་རེ་ལ་ད་བུ་རེ། །རྒྱུ་ད་བུར་ཆོས་ཀྱི་འཁོར་ལོ་བསྐོར། །རྒྱ་ཡར་འགྲོ་ཆོས་
ལ་བསྐུལ་མི་དེ། །རྣལ་འབྱོར་ཀརྨ་པཀྵི་རེད། །རྗེ་ཀརྨ་པ་ལ་གསོལ་བ་
འདེབས། །ཕ་ཡབ་ལ་ཅི་མཚན་མ་ཤེས་ན། །ཕ་ཡབ་ལ་དམ་པ་རིག་པ་
མཚན། །མ་ཡུམ་ལ་ཅི་མཚན་མ་ཤེས་ན། །མ་ཡུམ་ལ་སྒྲོལ་མ་དཀར་མོ་
མཚན། །ཆུང་ལོ་གཅིག་སྒང་ལ་ཀ་ཁ་སྦྱངས། །ལོ་གཉིས་སྒང་ལ་དར་མ་
འབུམ། །ལོ་གསུམ་སྒང་ལ་ཆིབས་པ་ཆིབས། །ཆིབས་ཁ་ཡར་གྱུ་དབུས་
ལ་རྒྱུས། །འབུལ་བ་ཁ་བ་བབ་བབས་རེད། །ཆིབས་ཁ་མར་གྱུ་རྒྱ་ལ་རྒྱུས། །
འབུལ་ཚོགས་བུ་ཡུག་འཚུབ་འཚུས་རེད། །རྗེ་ཀརྨ་པ་ལ་གསོལ་བ་
འདེབས། །བྲག་དཀར་དཀྱིལ་ནས་འཕེན་དུས་དེར། །བྱ་རྒྱལ་རྒོད་པོར་
ལྷུན་གྱིས་གྲུབ། །རྗེ་ཀརྨ་པ་ལ་གསོལ་བ་འདེབས། །སྔོན་མོའི་ཆུ་ལ་
བསྐུར་དུས་དེར། །ཆུ་བྱ་རང་བཞིན་ལྷུན་གྱིས་གྲུབ། །རྗེ་ཀརྨ་པ་ལ་
གསོལ་བ་འདེབས། །ཚེར་དོང་ནང་ལ་འཕེན་དུས་དེར། །དར་དཀར་
འཇམ་པོའི་སྲིད་གདན་འགྲུབ། །རྗེ་ཀརྨ་པ་ལ་གསོལ་བ་འདེབས། །མེ་
དམར་ནང་ལ་འཕེན་དུས་དེར། །མེ་ལྷ་དམར་པོར་ལྷུན་གྱིས་གྲུབ། །རྗེ་
ཀརྨ་པ་ལ་གསོལ་བ་འདེབས། །ཁང་ཆུང་ནང་ལ་བཙུད་དུས་དེར། །
བཀྲ་ཤིས་སྒོམ་མོ་ལྷུན་གྱིས་གྲུབ། །རྗེ་ཀརྨ་པ་ལ་གསོལ་བ་འདེབས། །



བྱང་འབྲོག་གི་ལམ་ཡིག
• 143 •
མུན་ནག་ནང་ལ་བཙུད་དུས་དེར། །འོད་ཟེར་ལྷ་ཡི་ཉི་མ་ཤར། །རྗེ་ཀརྨ་
པ་ལ་གསོལ་བ་འདེབས། །འབུ་དོང་ནང་ལ་འཕེན་དུས་དེར། །འབུ་ཆེ་
ཆེས་བསྐོར་བ་གྱི་ལི་ལི། །ཆུང་ཆུང་ཕྱག་རྒྱ་ཚུབས་སེ་ཚུབ། །རྗེ་ཀརྨ་པ་
ལ་གསོལ་བ་འདེབས། །ཉིན་རེ་ཚར་རེ་མ་བརྗེད་ན། །ཤི་དམྱལ་བ་མི་
ཡོང་ཁས་ལེན་ཡིན། །ངན་སོང་མི་འགྲོ་ཐག་ཆོད་ཡིན། །རྗེ་ཀརྨ་པ་ལ་
གསོལ་བ་འདེབས། །ཞེས་སོགས་རྣམ་པ་མི་འདྲ་བ་མང་དུ་སྣང་ངོ་།།
འབྲོག་མི་བྱིངས་ནི་ཆོས་ལུགས་ཀྱི་ཕྱོགས་ཞེན་ཆུང་ཞིང་། དམ་
པའི་ཆོས་ལ་དད་མོས་དང་དག་སྣང་ཧ་ཅང་ཆེ་བ་ཙམ་ལས་ཆོས་ཀྱི་གནས་་་་་
ཚུལ་ཇི་བཞིན་ཤེས་མཁན་ཧ་ཅང་ཉུང་ངུར་སྣང་། འོན་ཀྱང་འབྲོག་ཡུལ་གྱི་
ཆོས་ཀྱི་གཙོ་བོ་ནི་ཡུལ་སོ་སོའི་དགོན་པ་ཁག་ཏུ་གནས་ཤིང་། དེ་དག་ཏུ་
བཤད་སྒྲུབ་ཀྱི་བསྟན་པ་ཡང་དག་བཞུགས་པ་དང་། འབྲོག་ཡུལ་དེ་དག་ཏུ་
སྔོན་བྱོན་གྱི་གྲུབ་ཆེན་ཁྱེའུ་རིག་འཛིན་ཆེན་མོ་དང་། མཁས་གྲུབ་གཉིས་
ལྡན་གྱི་སྐྱེས་བུ་རྫ་དཔལ་སྤྲུལ་རིན་པོ་ཆེ་དང་། མཁས་པའི་ཁྱུ་མཆོག་འཇམ་
མགོན་མི་ཕམ་སོགས་ཡོངས་སུ་གྲགས་པ་མང་དུ་བྱུང་བ་དག་གིས་བསྟན་པ་་་
འཛིན་སྐྱོང་སྤེལ་གསུམ་གནང་བའི་མཛད་རྗེས་བཟང་པོར་བརྟེན་ནང་དོན་་
དང་རིག་པའི་གནས་ཀུན་མཁྱེན་པའི་མཁས་གྲུབ་ཀྱི་སྐྱེས་བུ་དམ་པ་མང་དུ་་་
བཞུགས་ཤིང་། དེ་དག་གིས་དུས་སྐབས་སོ་སོར་འབྲོག་མི་དག་ལ་དམ་པའི་
ཆོས་ཀྱི་སྤང་བླང་གི་གནས་སྟོན་གྱི་ཡོད་འདུག
འབྲོག་མི་བྱིངས་ཀྱི་རྒྱུན་ཁྱེར་ཆོས་སྤྱོད་ཀྱི་གཙོ་བོ་ནི། མི་རེ་རེ་
བཞིན་ནང་མོ་མལ་ནས་ལངས་པའི་རྗེས་སུ་སྐྱབས་འགྲོ་དང་གསོལ་འདེབས་
སོགས་ཀྱི་ཁ་ཏོན་འུར་འུར་དུ་བྱེད་ཅིང་སོ་སོའི་འཁུར་དུ་བབས་པའི་ལས་ཀ་



• 144 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དག་བྱེད་པ་དང་། ཕོ་མོ་རྒན་གཞོན་ཚང་མ་རི་ལ་འགྲོ་བའི་ཚེ་མ་ནི་དང་།
སིངདྷི་བཅས་གླུ་དབྱངས་རྣམ་པ་མི་འདྲ་བ་དུ་མའི་རྟ་ལ་དྲངས་ནས་འདོན་
སྲོལ་འདུག་ཅིང་། དེ་ལས་ “ ཤ་རྫ་མ་ནོ” ་ཞེས་བྱ་བའི་གདངས་སྙན་པོ་ཞིག་
ཡོད་འདུག་པ་དེ་ནི་འབྲོག་ཡུལ་ཁག་ཚང་མའི་ནང་དུ་དར་སྲོལ་ཆེ་ཞིང་། ཁོ་
བོ་ཅག་གང་དུ་ཕྱིན་པའི་འབྲོག་ཡུལ་ཐམས་ཅད་ནས་ལྷང་ལྷང་དུ་ཐོས་ཐུབ་་་
ཀྱི་འདུག དགོང་མོར་བཟའ་བཏུང་གི་རྗེས་སུ་ “དགོང་འདོན” ་ཞེས་བྱ་བ་
ནང་མི་ཚང་མ་ལྷན་དུ་འདུས་ནས་སྒྲོལ་མ་དང་བསམ་པ་ལྷུན་གྲུབ་བཅས་་་་་
ཚར་གསུམ་རེ་ཙམ་འདོན་སྲོལ་འདུག་ཅིང་། ཁ་ཏོན་དེའི་དབུ་མཛད་ནི་
ནང་གི་ཕ་དང་། ཡང་ན་བུ་རྒན་པ་དེས་བྱེད་དགོས་སྲོལ་འདུག དེ་རྗེས་
ནང་མི་གཤིན་པོ་དག་གི་ཟས་སྐལ་དུ་དམིགས་པའི་ཕྱུར་ར་དང་མར་ཕྲན་བུ་
བཅས་སྦྲའི་ཕྱི་ལོགས་སུ་མེར་བསྲེགས་ཏེ་ནང་མི་དག་གིས་མ་ཎི་ཕྲེང་སྐོར་རེ་
ཙམ་བསགས་ཤིང་བསྔོ་བ་གང་ཤེས་བྱེད་ཀྱི་ཡོད་འདུག དཀོན་མཆོག་ལ་
བསྙེན་བཀུར་གྱི་ཆེད་དུ་དགོང་མོ་རེ་བཞིན་ “མཚན་ཐུབ” ཅེས་བྱ་བའི་མར་
མེ་རེ་ཐབ་ཀྱི་ཡ་ཐོད་དུ་སྤར་དགོས་ཀྱི་ཡོད་འདུག་ཅིང་། མར་མེ་དེ་ནི་
དགོང་མོ་ས་རུབ་ནས་སང་ཉི་མ་འཆར་བའི་བར་དུ་རྒྱུན་མ་ཆད་པར་འབར་
ཐུབ་པ་ཞིག་དགོས་ཀྱི་ཡོད་པ་རེད།
འབྲོག་མི་གཞོན་ནུ་དག་ནི་རང་རང་གི་ཕ་མ་ལ་བརྩི་གུས་ཧ་ཅང་་་་
ཆེ་ཞིང་། ཕ་མ་རྣམས་རྒན་རྒོན་དུ་གྱུར་པའི་ཚེ་ཁྱིམ་ནང་གི་ལས་ཀ་བྱེད་
སྲོལ་མེད་པ་དང་། དེ་དག་ནི་དགོན་པའམ་ཆོས་སྒར་ཁག་ཏུ་ཕྱིན་ཏེ་བླ་མ་
རྣམས་ཀྱི་དྲུང་ནས་བཀའ་ཆོས་ཞུ་ཞིང་འབུམ་ལྔ་བསགས་ཀྱི་ཡོད་པ་རེད། །
འབུམ་ལྔ་ཞེས་པ་ནི། ཆོས་ལ་འཇུག་པའི་སྒོ་སྐྱབས་འགྲོ་འབུམ་ཐེར། སྡིག་



• 145 •
བྱང་འབྲོག་གི་ལམ་ཡིག
སྒྲིབ་སྦྱོང་བའི་སྒོ་རྡོ་རྗེ་སེམས་དཔའི་བཟླས་པ་ཡིག་རྒྱ་འབུམ་ཐེར། ལུས་
ཀྱི་སྒྲིབ་པ་སྦྱོང་བའི་སྒོ་ཕྱག་འབུམ་ཐེར། ཚོགས་བསགས་པའི་སྒོ་མནྡལ་
འབུམ་ཐེར། བྱིན་རླབས་དབང་གི་སྒོ་བླ་མའི་རྣལ་འབྱོར་འབུམ་ཐེར་བཅས་
ཡིན་པ་རེད། དེ་དག་གྲུབ་རྗེས་འཕོ་བའི་མན་ངག་དང་། དངོས་གཞི་
ཁྲེགས་ཆོད་ཀྱི་ཉམས་ལེན་སོགས་ལ་བསླབས་ནས། རྒན་རྒོན་དེ་དག་ཆོས་
སྒར་ཁག་ཏུ་གཏན་གནས་འཆའ་བའམ་མང་ཤོས་ནི་ནང་མི་དང་ཉེ་བའི་་་་
སར་སྦྲ་གུར་ཆུང་ངུའི་ནང་དུ་གནས་ཤིང་ཁ་ཏོན་དང་དགེ་སྦྱོར་ལ་བརྩོན་གྱི་
ཡོད་པ་རེད། །
འབྲོག་ཡུལ་དེ་དག་ཏུ་ཆོས་ལུགས་རྣམ་པ་མི་འདྲ་བ་དུ་མའི་དགོན་
སྡེ་ཆེ་ཆུང་དང་། ལྷག་པར་གསང་སྔགས་རྙིང་མ་པའི་ཆོས་སྒར་མང་དུ་ཡོད་
འདུག་ཅིང་། ད་དག་ཕལ་ཆེ་བ་ནི་རོང་ཡུལ་གྱི་དགོན་པ་ལྟར་རྡོ་བ་དང་
ཤིང་ཆས་ལས་གྲུབ་པའི་གཙུག་ལག་ཁང་དང་། བླ་བྲང་དང་སྒྲུབ་གྲྭ་དང་།
གྲྭ་ཤག་སོགས་མཛེས་བརྗིད་དང་ལྡན་པ་ཡོད་འདུག་ཅིང་། དབྱར་དགུན་གྱི་
དུས་རྣམས་སུ་སྤོ་འཇོག་བྱེད་ཆོག་པའི “ནག་དགོན” ཞེས་བྱ་བ་སྦྲ་གུར་ཅན་
གྱི་དགོན་པའང་མི་ཉུང་བ་ཡོད་པ་རེད།
རྫ་ཆུ་ཁའི་ཕྱོགས་ཀྱི་དགོན་པ་དག་ནི། རྫ་རྒྱལ་དགོན། (རྙིང་མ།)
སེ་ཤུལ་དགོན། (དགེ་ལུགས།）དགེ་མོང་དགོན། (རྙིང་མ།）གུ་ལུང་
དགོན། ( རྙིང་མ།） བ་གྲོད་དགོན། （དགེ་ལུགས།） བཀའ་བཞི་དགོན།
(བཀའ་བརྒྱུད།） ལྕང་མ་རི་ཁྲོད། (རིས་མེད།)བ་ཐུལ་དགོན། (རྙིང་མ།)
འབའ་ཆུང་དགོན། （ས་སྐྱ།)དཔོན་རུ་དགོན། (རྙིང་མ།) འཇུ་ཉུང་དགོན།
(རྙིང་མ།） ཇོ་བོ་དགོན། (དགེ་ལུགས།》འགོ་ཚ་དགོན། (རྙིང་མ།） འཁྲོ་



• 146 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འགབ་དགོན། (རྙིང་མ།) འཁྲོ་གོང་དགོན། (རྙིང་མ།） དབོན་པོ་དགོན།
（དགེ་ལུགས།） དྲེལ་དཀར་དགོན། (རྙིང་མ།》ཕུ་ཁུང་དགོན། (རྙིང་མ།）
གླང་ནག་དགོན། （ས་སྐྱ།） ནོར་གླིང་དགོན། (རྙིང་མ།） ཕྱག་ཚ་དགོན།
（བཀའ་བརྒྱུད།) ཐར་ཤུལ་དགོན། （བཀའ་བརྒྱུད།） ཨ་ཚེ་དགོན། (རྙིང་
མ།） མོང་དགེ་དགོན། (བཀའ་བརྒྱུད།) བོ་རོད་དགོན། （བཀའ་བརྒྱུད།)
འཇུ་བ་དགོན།（རྙིང་མ།)འབུམ་གསར་དགོན། （དགེ་ལུགས།》འབུམ་རྙིང་
དགོན། (རྙིང་མ།）
གཞང་ཡང་ཁྱེའུ་རིག་འཛིན་གྱི་ཆོས་སྒར་སོགས་ཆོས་སྒར་དང་ནག་་་་
དགོན་ཆེ་ཆུང་མང་དུ་སྣང་ངོ་།།
གསེར་ཐའི་ཕྱོགས་ཀྱི་དགོན་པ་དག་ནི། །
དུང་དཀར་དགོན། (རྙིང་མ།） སྟག་རྩེ་དགོན། (རྙིང་མ།） ཡར་
ལུང་དགོན། (རྙིང་མ།)ཧོར་ཤུལ་དགོན། (རྙིང་མ།）རག་ར་དགོན། （རྙིང་
མ།)སྦ་སྲུག་དགོན། (རྙིང་མ།) སྟག་ལུང་དགོན། （བཀའ་བརྒྱུད།)རག་ཁྲམ་
དགོན། (རྙིང་མ།)དཀྱིལ་ཀློང་དགོན། (རྙིང་མ།)
གཞན་ཡང་ཆོས་སྒར་དང་ནག་དགོན་གྱི་རིགས་མི་ཉུང་བ་དག་ཀྱང་་་་་
ཡོད་པ་རེད། །
འབྲོག་ཡུལ་གྱི་དགོན་པ་དེ་དག་གི་འཚོ་བའི་གཞི་རྟེན་གལ་ཆེ་ཤོས་
ནི་“གྲྭ་མང་གི་སྤྱི”ཞེས་བྱ་བ་དག་ཡིན་འདུག་ཅིང་། དེ་ཡང་དགོན་པ་གཞུང་
གི་སྤྱི་དང་། བླ་བྲང་ཁག་གི་སྤྱི་དང་། དམིགས་བསལ་གྱི་སྤྱི་སོགས་མང་དུ་
ཡོད་འདུག གྲྭ་སྤྱི་(གྲྭ་མང་གི་སྤྱི་）ནི་སྤྱིའི་ནང་ནས་ཆེ་ཤོས་ཡིན་འདུག་
ཅིང་། དེ་དག་ལ་འབྲི་གཡག་བརྒྱ་ཕྲག་མང་པོའི་ནོར་འབྲོག་དང་། འབྲོག་



བྱང་འབྲོག་གི་ལམ་ཡིག
• 147 •
འབངས་ཀྱི་ཁྲོད་དུ་བཀྲམས་པའི་འབྲི་ཤེ། འབྲུ་བུན། ཚོང་འགྲུལ་གྱི་མ་
དངུལ་མང་དུ་ཡོད་འདུག་ཅིང་། སྤྱིའི་ལས་འཁུར་ནི་དགོན་པ་སོ་སོའི་ནང་
གི་བླ་བྲང་ཆེ་ཆུང་ཁག་དང་། རྒྱུ་འབྱོར་ལྡན་པའི་སྦྱིན་བདག་ཁག་གིས་ལོ་
གསུམ་མམ་ལྔ་རེ་ཙམ་གྱི་རིང་དུ་འཁུར་དགོས་ཤིང་། སྤྱི་པ་དེ་དག་གིས་སྤྱི་
གཡོག་ཏུ་གྲྭ་བ་དཀྱུས་མ་འགའ་ཤས་བསྐོས་སྟེ་མ་རྩ་འཕེལ་སྐྱེད་ཀྱི་ཐབས་་་་་་
ཤེས་གང་དྲག་ལག་བསྟར་ཐོག་ལོ་ལྟར་གྱི་ཐོན་འབྲས་ཇི་ཙམ་བྱུང་བ་དེའི་་་་་
སྟེང་ནས་ལོ་དུས་ཀྱི་སྒྲུབ་ཆེན་ཁག་དང་དུས་སྟོན་སོགས་ཚུགས་དགོས་ཀྱི་་་་
ཡོད་པ་རེད། །
གྲྭ་པ་སོ་སོའི་འཚོ་རྟེན་ནི་དགོན་དུ་སྒྲུབ་མཆོད་སོགས་ཡོད་པའི་་་་
རིང་གྲྭ་སྤྱི་ནས་ཞབས་ཏོག་བྱེད་པ་དང་། དུས་གཞན་དག་ཏུ་ཡུལ་མི་དག་
གིས་དགོན་པ་ལ་སྐུ་རིམ་ཞུ་ཡོན་གང་བྱུང་དང་། གྲྭ་པ་སོ་སོར་དགོན་གྱི་
ལས་འཁུར་གང་ཡོད་ཀྱི་འབབས་སྒོ་ལས་གཞན་པ་གང་ཡང་མེད་པ་རེད། །
འོན་ཀྱང་གྲྭ་གསར་ཆུང་གྲས་རྣམས་ལ་རྟག་པར་རང་རང་གི་ནང་མིས་རྒྱག་
གསོལ་སྐྱེལ་གྱི་ཡོད་པ་རེད།
འབྲོག་དགོན་འགའ་ཤས་སུ་བཤད་གྲྭ་དང་སྒྲུབ་གྲྭ་གཉིས་ཀ་དང་་་་
མང་ཤོས་ལ་སྒྲུབ་གྲྭ་ཡག་པོ་རེ་ཡོད་འདུག་པ་དེ་དག་ཏུ་བཞུགས་མཁན་དག་
ནི་ལོ་གྲངས་ལྔའམ་བདུན་སོགས་དུས་ཚོད་ངེས་པ་ཅན་ཞིག་ལ་གཏན་་་་་
བཞུགས་གནང་དགོས་པར་བརྟེན་དགོན་པ་དེའི་བསྟན་བདག་སྤྲུལ་པའི་་་་་
སྐུའམ་མཁན་པོ་སོགས་གང་ཡིན་པ་དེའི་བླ་སྤྱི་(བླ་བྲང་གི་སྤྱི་）ནས་གསོལ་་་
ཕོགས་འདེང་ངེས་འབུལ་དགོས་ཀྱི་ཡོད་འདུག བླ་སྤྱིའི་ཡོང་འབབས་ཀྱི་
ཆེད་དུ་བསྟན་བདག་དེ་ཉིད་ལོ་རེ་བཞིན་དབྱར་དུས་སུ་འབྲོག་ཡུལ་ཁག་་་་་



• 148 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དང་། དགུན་དུས་སུ་རོང་ཡུལ་ཁག་སོགས་ལ་འབུལ་སྡུད་དུ་ཕེབས་པ་དང།
གལ་ཏེ་བསྟན་བདག་དེ་སྤྲུལ་པའི་སྐུ་ཆེ་ཁག་ཅིག་ཡིན་ན་བླ་བྲང་ནས་ “སྤྱི་་་་
བླ་”ཞེས་བྱ་བ་མཁན་པོའམ་སྒྲུབ་གྲྭ་ནས་ཐོན་པའི་སྒྲུབ་བླ་གཉིས་སམ་གསུམ་
སོགས་བསྟན་བདག་དེའི་བླ་ཚབ་ཏུ་བསྐོ་ཞིང་། དེ་དག་ལ་བླ་སྤྱི་ནས་སྐར་
ཆས་ཆ་ཚང་སྒྲིག་བཀོད་བྱས་ཏེ་དབྱར་དུས་སུ་འབྲོག་ཡུལ་ཁག་དང་དགུན་་་་
དུས་སུ་རོང་ཡུལ་ཁག་ལ་འབུལ་སྡུད་དུ་གཏོང་སྲོལ་ཡོད་པ་རེད། གྲྭ་སྤྱི་དང་
བླ་སྤྱི་ཙམ་དུ་མ་ཟད་སྒྲུབ་མཆོད་ཆེ་ཁག་ཁ་ཤས་ལ་དམིགས་བསལ་གྱི་སྤྱིའང་
མང་དུ་ཡོད་འདུག་ཅིང་། སྤྱི་དེ་རིགས་ཀྱི་སྤྱི་པ་མང་ཤོས་ནི་འབྲོག་སྡེ་ནང་
ཁུལ་གྱི་ཁྱིམ་བདག་འབྱོར་ལྡན་གྱི་གྲས་རྣམས་ཡིན་པ་རེད། དེ་དག་ལའང་
གྲྭ་སྤྱི་དང་བླ་སྤྱི་ཁག་ལྟར་ཕྱུགས་རུ་དང་། དབྱར་ས་དགུན་མཚེར་རྒྱ་ཆེན་པོ་
ཡོད་འདུག་པ་དང་། འབྲོག་སྡེའི་ཁྲོད་ཏུ་འབྲི་ཤེ་མང་པོ་གསོག་འཇོག་བྱས་
ཡོད་པ་དང་། རོང་འབྲོག་ཕན་ཚུན་ཚོང་ལས་ཀྱི་མ་རྩ་རྒྱ་མི་ཆུང་བ་དག་
ཀྱང་ཡོད་པ་རེད། དེར་བརྟེན་སྤྱི་པ་དེ་དག་གིས་སྤྱིའི་ཕྱུགས་རུའི་བདག་
གཉེར་བྱེད་པ་དང་། ལོ་ཤེ་བསྡུ་ལེན་བྱེད་པ་དང་། ཡུལ་འབྲོག་ཚོང་ལས་ཀྱི་
བྱ་བའི་ཡོང་འབབས་བཅས་ལ་བརྟེན་ནས་སྒྲུབ་མཆོད་ཁག་འཛུགས་་་་་
དང་། ཡོང་འབབས་ལྷག་པོའི་སྟེང་ནས་ཚོགས་མང་ལ་སྐུ་འགྱེད་ཀྱང་འབུལ་
གྱི་ཡོད་པ་རེད། སྤྱི་པ་འདི་རིགས་ཀྱིས་ཀྱང་སྤྱི་བླ་ཞིག་གདན་དྲངས་ཏེ་ལོ་
གསུམ་གྱི་རིང་དུ་སྒྲུབ་མཆོད་ཀྱི་ཚོགས་དབུར་སྤྱན་དྲངས་པ་དང་། དབྱར་
དགུན་གཉིས་སུ་རོང་འབྲོག་ཁག་ཏུ་འབུལ་སྡུད་དུ་ཕེབས་བསྐུལ་བྱེད་ཅིང་།
སྤྱི་བླ་དེ་དག་གི་འབུལ་སྡུད་ནས་གང་འབྱོར་བའི་དངོས་པོ་མཐའ་དག་སྤྱི་ལ་
རྩིས་སྤྲོད་གནང་དགོས་པ་དང་། སྤྱི་དེས་སྤྱི་བླ་དེ་ལ་ལོ་རེ་བཞིན་ན་བཟའ་



བྱང་འབྲོག་གི་ལམ་ཡིག
• 149 •
ཆ་ཚང་རེ་དང་གསོལ་ཕོགས་འདེང་ངེས་བཅས་འབུལ་སྲོལ་ཡོད་པ་རེད།
སྤྱི་གང་ཞིག་ཡིན་ཡང་རུང་སྤྱིའི་མ་དངུལ་དང་སྤྱི་མར་རྒྱ་མི་ཆུང་བ་
ཡོད་པ་དེ་དག་སྤྱི་པ་སོ་སོར་བགོས་ཏེ་ཚོང་ལས་ཀྱི་སྒོ་ནས་འཕེལ་སྐྱེད་བྱེད་་་་
པའམ། ཡང་ན་མི་སྡེའི་ཁོངས་སུ་“་བཞི་ལ་ལྔ་འབྱར་”ཞེས་པའི་བུན་བསྐུར་
ཐོག་འཕེལ་སྐྱེད་བྱེད་དགོས་ཤིང་། སུ་ཞིག་གིས་འཕེལ་སྐྱེད་ཀྱི་བྱ་བ་མ་ནུས་
ན་རང་ཉིད་ཀྱིས་ལོ་སྐྱེད་འབུལ་དགོས་ཀྱི་ཡོད་པ་རེད། །
དགོན་པའི་སྤྱི་ཁག་གི་སྒྲིག་ཁྲིམས་ཆེ་ཕྲ་མཐའ་དག་ནི་དགོན་་་་་
དཔོན་དང་ཆོས་ཁྲིམས་ཐུན་མོང་ནས་བལྟ་རྟོག་བྱེད་ཅིང་། དགོན་པའི་རྒྱུན་
གྱི་ཕྱི་ནང་གི་བཅའ་ཁྲིམས་ཆེ་ཕྲ་དག་ཀྱང་དགོན་དཔོན་དང་ཆོས་ཁྲིམས་་་་་་
བཅས་པའི་ལག་ཏུ་ཡོད་པ་རེད། འོན་ཀྱང་དགོན་པའི་བསྟན་དོན་གལ་ཆེའི་
རིགས་བྱུང་བའི་ཚེ་བླ་སྤྱི་དང་། གྲྭ་སྤྱི། ཚོགས་པའི་དབུ་མཛད་དང་།
དགོན་དཔོན་དང་ཆོས་ཁྲིམས་བཅས་ལྷན་རྒྱས་འདུ་འཚོགས་ཀྱི་སྟེང་ནས་་་་
ཐག་གཅོད་བྱེད་པ་དང་། དེ་ལས་གལ་ཆེ་རིགས་དག་བྱུང་བའི་ཚེ་དགོན་
པའི་བསྟན་བདག་ཀྱང་ཚོགས་དབུར་སྤྱན་དྲངས་ནས་ཐག་གཅོད་བྱེད་སྲོལ་་
ཡོད་པ་རེད། སྤྱིར་བཏང་བསྟན་བདག་ནི་དགོན་པ་དེའི་མངའ་བདག་
དང་། བླ་སྤྱི་དང་གྲྭ་སྤྱི་དག་ནི་དགོན་པའི་རྒྱུ་ནོར་ལག་ལེན་བྱེད་མཁན་
དང་། དགོན་དཔོན་ནི་དགོན་པའི་ཕྱི་ནང་གི་བཅའ་ཁྲིམས་ཀྱི་བདག་པོ་
དང་། ཆོས་ཁྲིམས་གཉིས་སམ་གསུམ་རེ་ཡོད་པ་དེ་དག་ནི་དགོན་དཔོན་གྱི་
ལས་ཆ་དང་། ལྷག་པར་སྒྲུབ་ཆེན་ཁག་གིས་གཙོས་པའི་མང་ཚོགས་ཀྱི་
བཅའ་ཁྲིམས་དང་། མང་ཚོགས་ཀྱི་གསོལ་ཐབ་བཅས་པར་ཞིབ་འཇུག་བྱེད་
མཁན་དང་། མཁན་པོ་དག་ནི་དགེ་འདུན་པ་རྣམས་དབྱར་གནས་བཞུགས་



• 150 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དུས་ཀྱི་མཁན་པོ་དང་། འགའ་ཤས་ཀྱིས་ནམ་རྒྱུན་བཤད་གྲྭའི་མཁན་པོ་
བྱེད་ཅིང་གྲྭ་བཙུན་རྣམས་ལ་ཆོས་ཁྲིད་གནང་བ་དང་། སློབ་དཔོན་ནི་དུས་
མཆོད་ཁག་གི་རྡོ་རྗེ་སློབ་དཔོན་དང་། སྒྲུབ་དཔོན་ནི་སྒྲུབ་གྲྭར་རྩ་རླུང་
དང་། འཕྲུལ་འཁོར། བསྐྱེད་རྫོགས་ཀྱི་རིམ་པ་དག་ལག་ཁྲིད་གནང་མཁན་
དང་། དབུ་མཛད་ནི་ཚོགས་ཆེན་གྱི་དབུ་མཛད་དང་། ཚོགས་ཆུང་ཁག་གི་
རྡོ་རྗེ་སློབ་དཔོན་དང་། དབུ་མཛད་ཆུང་བ་དག་ནི་རྒྱུན་ཚོགས་དག་གི་དབུ་
མཛད་དང་སློབ་དཔོན་གྱི་ཚབ་ཀྱང་གནང་གི་ཡོད་པ་རེད།
གྲྭ་པ་དཀྱུས་མ་དག་ལ་བརྒལ་ལམ་གྱི་རིམ་པ་མི་འདྲ་བ་གསུམ་ཡོད་
འདུག་ཅིང་། དེ་ལས་བརྒལ་ལམ་དང་པོ་ནི། གྲྭ་བ་གང་ཞིག་གིས་དགོན་
པའི་ཆོ་ག་དང་ཕྱག་ལེན་གྱི་སྐོར་སློབ་གཉེར་གྲུབ་རྗེས་སྒྲུབ་གྲྭར་ཞུགས་་་་་
དགོས་ཤིང་། ལོ་བདུན་ནས་སྒྲུབ་གྲྭ་ལས་ཐོན་པ་དང་། དེའི་གོ་གནས་སུ་ཞྭ་
མོ་ཞིག་དང་རྡོར་དྲིལ་ཆ་གཅིག་བཅས་དགོན་པ་དེའི་བསྟན་བདག་དང་རྡོ་
རྗེ་སློབ་དཔོན་གསར་རྙིང་ལྷན་རྒྱས་ནས་གནང་སྲོལ་ཡོད་པ་རེད། དེ་ནས་
ཚོགས་ཆེན་གྱི་རོལ་དཔོན་ལོ་གསུམ་དང་། དབུ་ཆུང་ལོ་གསུམ། དབུ་མཛད་
ལོ་གསུམ་བཅས་གནང་དགོས་པ་དང་། དེ་ནས་ཟུར་བླ་ཞེས་པ་དེ་སློབ་
དཔོན་བྱེད་ཆོག་པའི་གྲས་ཡིན་ཞིང་། སྤྱི་བླ་ཞེས་པ་དག་ཀྱང་དེའི་ཁོངས་
ནས་བསྐོ་དགོས་པ་རེད། དེ་ནས་ཚོགས་ཆེན་གྱི་སློབ་དཔོན་ལོ་ལྔ་ཙམ་དུ་
གནང་དགོས་ཤིང་། དེ་རྗེས་སུ་ལོ་གྲངས་ངེས་མེད་དུ་སྒྲུབ་དཔོན་གནང་
དགོས་པ་དེ་ནི་དགོན་པ་གཅིག་གི་གོ་གནས་ཀྱི་མཐར་ཐུག་པ་ཞིག་རེད།
བརྒལ་ལམ་གཉིས་པ་ནི། གྲྭ་བ་གང་ཞིག་དགོན་པའི་རིག་གནས་ཀྱི་འཛིན་
གྲྭ་ནས་སློབ་གཉེར་གྲུབ་པའམ་ཡང་ན་ཐད་ཀར་བཤད་གྲྭར་ཞུགས་ཏེ། ལོ་



• 151 •
བྱང་འབྲོག་གི་ལམ་ཡིག
ལྔའི་རིང་ལ་གཞུང་ཆེན་བཅུ་གསུམ་དུ་གྲགས་པ་དག་ལ་སློབ་གཉེར་གནང་་་
དགོས་པ་དང་། དེ་ནས་དགོན་པ་གཞན་དག་གི་བཤད་གྲྭར་ལོ་མང་དུ་སློབ་
གཉེར་བྱེད་ཅིང་། སླར་ཡང་རང་དགོན་གྱི་བཤད་གྲྭའི་སྐྱོར་དཔོན་གནང་
དགོས་པ་དང་། དེ་རྗེས་སུ་དགོན་གཞུང་གི་མཁན་པོ་ལོ་གསུམ་དང་། དེ་
ནས་བཤད་གྲྭའི་མཁན་པོ་གནང་བའམ། བསྟན་བདག་སྤྲུལ་པའི་སྐུ་རྣམས་
ཀྱི་“སྐུ་རྒྱབ་པ”་ཞེས་པ་ཡོངས་འཛིན་གནང་བའམ། མང་ཤོས་ནི་རི་ཁྲོད་དུ་
ཕེབས་ནས་འཁོར་སློབ་སྐྱོང་སྲོལ་ཡོད་པ་རེད། བརྒལ་ལམ་གསུམ་པ་ནི། གྲྭ་
བ་གང་ཞིག་རིག་གནས་ཀྱི་འཛིན་གྲྭ་གང་རུང་ལས་ཐོན་པའི་རྗེས་དགོན་་་་་་
གཞུང་གི་དུང་དཔོན་ལོ་གསུམ་དང་། ཆོས་ཁྲིམས་ལོ་གསུམ། གྲྭ་སྤྱིའི་སྤྱི་པ་
ལོ་གསུམ་དང་། དེ་ནས་དགོན་དཔོན་གྱི་གོ་གནས་སུ་འབྱོར་ཏེ་ལོ་གསུམ་གྱི་
རིང་ལ་དགོན་པའི་བཅའ་ཁྲིམས་ཀྱི་འཁུར་ལེན་དགོས་པ་དང་། དེ་རྗེས་སུ་
གྲྭ་སྤྱིའི་སྤྱི་དཔོན་དང་བླ་སྤྱིའི་སྤྱི་དཔོན་བྱེད་དགོས་ཀྱི་ཡོད་པ་རེད། གོང་
གསལ་དེ་དག་ནི་གཙོ་ཆེའི་བརྒལ་ལམ་གྱི་རིམ་པའི་དབང་དུ་བྱས་ཤིང་། དེ་
དག་གི་བར་རྣམས་སུ་དམིགས་བསལ་གྱི་ལས་འཁུར་དཔེར་ན་ཟུར་བླ་དག་་་་
གིས་མགོན་བླ་གནང་བ་དང་། ཆོས་ཁྲིམས་ནས་དགོན་གཉེར་དུ་འཕོ་བ་
དང་། དམིགས་བསལ་གྱི་སྤྱི་འཁུར་དགོས་པའི་རིགས་མང་དུ་ཡོད་འདུག་པ་
དེ་དག་ནི་གཙོ་བོ་ཁེ་ཡོད་པའི་ལས་དང་གྱོང་འཁུར་དགོས་པའི་ལས་འཁུར་་་་
དག་རེས་མོས་སུ་བྱས་པ་ཙམ་ལས་ངེས་པ་ཅན་གྱི་རིམ་པ་གང་ཡང་མི་སྣང་་་་



• 152 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
，
འབྲོག་པའི་མ་ཎིའི་རྒྱ་ཞག
མ་ཎིའི་རྒྱ་ཞག་ཅེས་པ་ནི་འབྲོག་ཡུལ་མི་སྡེ་བྱིངས་ཀྱིས་ཆོས་བྱེད་་
པའི་དུས་ཚིགས་ཤིག་རེད། དེ་ཡང་ནག་སྒར་ཁག་གམ། དགོན་སྡེ་ཁག་ཏུ་
འབྲོག་ཡུལ་སོ་སོའི་ཁོངས་ཀྱི་ཕོ་མོ་རྒན་རྒོན་དང་། དར་མ་དང་གཞོན་ནུ་
རྣམས་རེས་མོས་སུ་འདུས་ཤིང་། དགུན་དུས་སུ་ཟླ་བ་གཅིག་ཙམ་གྱི་རིང་ལ་
དགོན་གྱི་སློབ་དཔོན་གང་རུང་གི་མདུན་ནས་སྨྱུང་བར་གནས་པའི་སྡོམ་པ་་་
ལེན་ཏེ།སྨྱུང་གནས་ཆ་རེ་བཞིན་དུ་ལུས་ཀྱི་སྒྲིབ་པ་སྦྱང་བའི་སླད་དུ་ཉིན་སྔ་་་
མར་ཕྱི་དྲོའི་ཁ་ཟས་སྤང་བ་དང་། ཉིན་ཕྱི་མར་བཟའ་བཏུང་ཚང་མ་སྤང་
ཞིང་ཕྱག་འཚལ་པ་དང་། ངག་གི་སྒྲིབ་པ་སྦྱང་བའི་སླད་དུ་ཉིན་ཕྱི་མར་
གཏམ་མི་སྨྲ་ཞིང་མ་ཎི་གསོག་པ་དང་། ཡིད་སྒྲིབ་སྦྱང་བའི་སླད་དུ་སློབ་
དཔོན་གྱི་མདུན་ནས་མ་ཎི་བཀའ་འབུམ་གྱི་བཀའ་ཆོས་ཞུ་ཞིང་བློ་སྦྱོང་བྱེད་་་
ཀྱི་ཡོད་པ་རེད། མ་ཎིའི་རྒྱ་ཞག་གི་དུས་དེ་སྙེད་ཀྱི་རིང་ལ་དགོན་པ་སོ་སོའི་
བླ་གྲྭ་ཕལ་ཆེ་བའང་ཚོགས་སུ་ཕེབས་ཤིང་། དགེ་སློང་མ་དཔལ་མོའི་ལུགས་
ཀྱི་ཚོམ་བུའི་དཀྱིལ་འཁོར་ལ་བརྟེན་ནས་སྤྱན་རས་གཟིགས་སྒྲུབ་པའི་ཆོ་ག་་་་
གཏོང་སྲོལ་ཡོད་པ་རེད། །
སྨྱུང་གནས་ཀྱི་སྡོམ་པ་ཡན་ལག་བརྒྱད་པ་ཇི་ལྟར་རང་ཉིད་ཀྱིས་
ལེན་པ་དང་། གཞན་ལ་འབོགས་ཚུལ་དང་། སྨྱུང་གནས་ཀྱི་ཆོ་གའི་རིམ་པ་
དག་ནི་ཀུན་མཁྱེན་དྷརྨ་ཤྲཱིས་མཛད་པའི་ 《 ཐུགས་རྗེ་ཆེན་པོ་བཅུ་གཅིག་ཞལ་
གྱི་སྨྱུང་བར་གནས་པའི་ཆོ་ག་སྙིང་པོར་བསྡུས་པ།》ཞེས་བྱ་བ་ 《རིན་ཆེན་་་་་
གཏེར་མཛོད》ར ༡༣ལས་གསལ་ཞིང་། ཡན་ལག་བརྒྱད་ཀྱི་སྡོམ་པ་ནི།



• 153 •
བྱང་འབྲོག་གི་ལམ་ཡིག
༡. དེང་ནས་སྲོག་གཅོད་མི་བྱ་ཞིང་།། ༢. གཞན་གྱི་ནོར་ཡང་བླང་མི་
བྱ། ༣. འཁྲིག་པའི་ཆོས་ཀྱང་མི་སྤྱད་ཅིང་།། ༤. རྫུན་གྱི་ཚིག་ཀྱང་མི་
སྨྲའོ།། ༥. སྐྱོན་ནི་མང་པོ་ཉེར་བསྟེན་པའི། ཆང་ནི་ཡོངས་སུ་སྤང་
བར་བྱ།། ༦. དེ་བཞིན་དུས་མ་ཡིན་པའི་ཟས།། ༧. ཁྲི་སྟན་ཆེ་མཐོ་མི་
བྱ་ཞིང་།། ༨. དྲི་དང་ཕྲེང་བ་དང་ནི་རྒྱན། །གར་དང་གླུ་སོགས་སྤང་བར་
བྱ། །ཞེས་བྱ་བ་དག་ཡིན་ནོ།།
སྤྱིར་བཏང་སྨྱུང་གནས་ཀྱི་སྡོམ་པ་ནི། གང་ཟག་སུ་ཞིག་གིས་
དཀོན་མཆོག་གི་རྟེན་ནམ་སློབ་དཔོན་གྱི་དྲུང་ནས་སྡོམ་པ་བླངས་པའི་ནང་་་་་
མོ་དེ་ནས་བཟུང་ཉིན་ཕྱི་མའི་སྐྱ་རེངས་ཤར་བའི་བར་དུ་སྡོམ་པ་རང་རྒྱུད་ལ་
འགོ་ཞིང་། དེ་ནས་སླར་ཡང་སྡོམ་པ་གསར་དུ་ལེན་དགོས་པ་རེད། གང་
ལགས་ཤེ་ན། གང་ཟག་དེས་ཐོག་མར་སྡོམ་པ་ལེན་པའི་སྐབས་སུ་ “ཇི་སྲིད་
སང་གི་ཉི་མ་མ་ཤར་གྱི་བར་དུ་གསོ་སྦྱོང་ངེས་པར་ཡང་དག་པར་བླང་བར་་་་
བགྱིའོ” ་ཞེས་དམ་བཅའ་བྱས་ཡོད་པའི་ཕྱིར་རོ། །འོན་ཀྱང་བོད་ཁམས་ལ་
ཡོངས་གྲགས་ཀྱི་ཕྱག་ལེན་ནི་ “སྨྱུང་གནས་ཆེ་” ཞེས་པ་སྟེ་ཉིན་ཞག་ཕྲུག་་་་
གཉིས་ཡ་མི་འབྲལ་བར་བྱེད་དགོས་ཞིང་། དེ་ཡང་ “བདེ་འགྲོ” ཞེས་བྱ་བའི་
ཉིན་དང་པོའི་ནམ་ལངས་པ་ན་སྡོམ་པ་ལེན་ཞིང་། དེ་ནས་བཟུང་ཇ་དང་འོ་
མ་སོགས་ལ་ལོངས་སྤྱོད་པ་དང་། ཉིན་གུང་དུ་ཤ་ཆང་སོགས་དང་མ་
འདྲེས་པའི་བཟའ་བཅའ་གང་འོས་བསྟན་ཐོག་གཅིག་ཏུ་བཟའ་དགོས་པ་་་་
དང་། གུང་ཚིགས་ཀྱི་རྗེས་ནས་དགོང་མོར་མལ་དུ་ཕྱིན་པའི་བར་ཇ་འོ་
སོགས་ཀྱི་བཏུང་བ་ལ་སྤྱོད་ཆོག་ཅིང་། ཉིན་ཕྱི་མ་“་ངག་བཅད་”ཅེས་བྱ་བའི་
ཉི་མ་དེའི་ནང་མོར་མལ་ནས་ལངས་པ་ནས་བཟུང་གཏམ་སྨྲ་མི་ཆོག་ཅིང་།



• 154 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡན་ལག་ལྔ་ཁྲུས་གྲུབ་རྗེས་སྡོམ་པ་གསར་དུ་ལེན་དགོས་པ་དང་། ཉིན་དེར་
བཟའ་བཏུང་གི་རིགས་གང་ལའང་ལོངས་སྤྱོད་སྤྱོད་མི་ཆོག་གོ །ཉིན་གསུམ་
པའི་ནང་མོ་སྔ་བར་མལ་ནས་ལངས་ཤིང་ཡན་ལག་ལྔ་ཁྲུས་བྱེད་པ་དང་། དེ་
ནས་དཀྱིལ་འཁོར་དུ་བསྒྲུབ་པའི་བུམ་ཆུ་བཏུང་ཞིང་ད་གཟོད་གཏམ་སྨྲ་ཆོག་
པ་དང་། “ ཐོར་ཐུག”ཅེས་པ་འོ་མ་དང་། ཕྱུར་ར་དང་། སྲུས་ཕྱེ་དང་། །
མར་བཅས་ལྷན་དུ་བསྐོལ་བའི་ཐུག་པ་ཞིག་བཏུང་སྲོལ་ཡོད་པ་དེས་ཟ་་་་
བཅད་ནས་གྲོལ་བར་བྱེད་དོ། །དེ་ལྟ་བུའི་ཉིན་ཞག་ཕྲུག་གཉིས་ལ་སྨྱུང་
གནས་ཆ་ཞེས་བྱ་བ་དང་། སླར་ཡང་ཉིན་དང་པོ་ལྟར་སྡོམ་པ་ལེན་པ་སོགས་
རྣམ་གྲངས་བསགས་པ་ལ་སྨྱུང་གནས་ཆ་གཉིས་དང་གསུམ་སོགས་ཟེར་་་་་་
ཞིང་། ཉིན་ཞག་ཕྲུག་བཅུ་དྲུག་ལ་ “སྨྱུང་གནས་དཀར་པོ་ཆ་བརྒྱད” ཅེས་པ་
སྤྱིར་བཏང་སྨྱུང་གནས་ཀྱི་ཚད་ལྟ་བུ་ཞིག་ཡིན་པ་རེད། དེ་ལྟར་སྡོད་མི་ནུས་
པའི་རྒན་རྒོན་དང་གཞོན་ནུ་དག་གི་ཆེད་དུ་ “བསྙེན་གནས” ཞེས་པ་ཞིག་་་་
ཀྱང་ཡོད་འདུག་པ་དེ་ནི་ངག་བཅད་ཀྱི་ཉིན་ལ་གུང་ཚིགས་ཀྱི་བཟའ་བཏུང་
བྱེད་པ་ཙམ་ལས་གཞན་པའི་ཁྱད་པར་གང་ཡང་མི་སྣང་ངོ༌། །
མ་ཎིའི་རྒྱ་ཞག་གི་མཇུག་ཏུ་འབྲོག་མི་རྒན་རྒོན་དག་གིས་སློབ་་་་་
དཔོན་བཟང་པོ་དག་གི་དྲུང་ནས་བདུན་ཕྲག་གཉིས་སམ་གསུམ་ཙམ་གྱི་རིང་
དུ་འཕོ་ལུང་ལ་སྦྱོང་བརྩོན་བྱེད་ཅིང་། སྐབས་དེར་རྒན་རྒོན་འགའ་ཤས་ཀྱི་
མགོ་བོ་ལ་རྩི་ཐུར་ཟུག་པ་དང་། མགོ་དཀྱིལ་ནས་སྐྲ་འཐོན་པའམ་ཆུ་སེར་
འཐོན་པ་སོགས་ཀྱི་འཕོ་རྟགས་ཀྱང་འགྲུབ་ཐུབ་ཀྱི་ཡོད་པ་རེད། དེ་དག་
གིས་ལག་ལེན་དུ་བསྟར་བའི་འཕོ་ཁྲིད་ཀྱི་ཡིག་ཆ་ནི་《རིན་ཆེན་གཏེར་་་་་
མཛོད》“ཞ་༢༤. ༢༥. ༢༦. ༢༧. ༢༨. ལས་གསལ་བ་ཡིན་ནོ།།



བྱང་འབྲོག་གི་ལམ་ཡིག
• 155 •
འབྲོག་པའི་གླང་ཟླའི་བཞི་རྒྱལ།
གླང་ཟླའི་བཞི་རྒྱལ་ཞེས་པ་ནི་འབྲོག་པའི་ལྷ་གསོལ་གྱི་དུས་སྟོན་་་་
ཆེ་ཤོས་ཤིག་རེད། དུས་སྟོན་དེའི་ཆེད་དུ་འབྲོག་མི་དག་གིས་རས་ཁ་དོག་སྣ་
ཚོགས་པར་རླུང་རྟའི་རིགས་པར་བཏབ་པའམ། ཡང་ན་དར་རྒོད་ཀྱི་སྣེ་
རྣམས་སུ་རས་དཀར་དམར་ལྗང་སེར་སྔོན་པོ་དག་གིས་བརྒྱན་པ་མང་དུ་་་་
བཟོ་སྲོལ་ཡོད་རེད། གླང་ཟླའི་ཚེས་བཞིའི་ཉིན་འབྲོག་མི་སྐྱེས་པ་རྣམས་ཀྱིས་
བོག་རྭ་(མེ་མདའི་རྭ།） ལ་དར་རྒོད་ཀྱིས་བརྒྱན་པའི་རྩེ་མོར་གོས་ཆེན་གྱིས་
བཟོས་པའི་བསངས་ཁུག་ཆུང་ངུ་རེ་བཏགས་ཏེ་འདུས་སྟོན་དུ་འགྲོ་གི་ཡོད་་་་
པ་རེད། བསངས་ཁུག་གི་ནང་དུ་“བསངས་རྩི”་ཞེས་བྱ་བ་རྩམ་པ་དང་།
མར། ཇ། ཡོས་ཁྲ་དཀར་ནག འབྲུ་སྣའི་རིགས། ཕྱུར་ར། གྲོ་མ་དང་།
རིན་ཆེན་ཕྱེ་མ་བཅས་གང་འཛོམས་ལྷན་དུ་སྦྲུས་པ་ཅུང་ཟད་རེ་ཡོད་པ་་་་
རེད། སྐྱེ་བོ་དེ་དག་ལྷ་རིའི་རྩེའམ་གཞི་བདག་ཆེ་ཁག་གི་ཞོལ་སོགས་ལྷ་
གསོལ་གྱི་འདུ་གནས་གང་ཡིན་དེར་འབྱོར་རྗེས་ཡུལ་དེའི་བླ་གྲྭ་རྣམས་ཀྱིས་་་་
ལྷ་བསངས་ཀྱི་ཆོ་ག་དང་འབྲེལ་བའི་སངས་མཆོད་རྒྱས་པར་འབུལ་ཞིང་།
དམིགས་བསལ་ཡུལ་ལྷ་ལ་བསངས་མཆོད་འབུལ་བའི་མཚམས་དེར་འབྲོག་་་་
མི་རང་རང་གིས་ཁྱེར་ཡོད་པའི་བསངས་རྩི་དག་སངས་ནང་དུ་འབུལ་་་་་
དང་ལྷན་དུ་ཀི་བསྭོ་ཆ་སྒྲ་དིར་དིར་གྱི་སྒོ་ནས་སོ་སོའི་འདོད་པ་ལྟར་ཁ་སྨོན་་་་
མི་འདྲ་བ་སྣ་ཚོགས་རྒྱག་སྲོལ་ཡོད་པ་རེད། །
དེ་ཡང་གསེར་ཐར་བའི་ཁ་སྨོན་ཁོ་བོས་ཡུལ་མི་ཚོའི་ངག་ལས་ཐོས་
པ་གཤམ་གསལ།



• 156 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀི་ཧོ་ཧོ་ཧོ་ཧོ་ཧོ་ཧོ་ཧོ་ཧོ་ཧོ། །མཆོད་མགོ་གཅིག་གཉིས་གསུམ་
བཞི་ལྔ་དྲུག་བདུན་བརྒྱད་དགུ །གསེར་སྟོད་ཀྱི་འབྲོང་རི་སྨུག་པོ། །འབྲོང་
འཁོར་སྟོང་དང་དགུ་བརྒྱ། །དམག་དཔོན་ཧ་ལང་གདོང་ར། །དམ་ཅན་རྡོ་
རྗེ་ལེགས་པ། །རྫ་ཆེན་ར་རྫ་སྤུན་བདུན། །ཨ་ཅོའི་སིལ་བོ་སིལ་མ། །གསེར་
སྨད་ཀྱི་ལྔ་ལེ་སྟག་རྩེ། །ལྔ་ལེའི་དངུལ་ཕྲུག་ཕྱུག་མོ། །ཐོར་བོའི་རི་བཀྲ་རྫ་
བཀྲ། །ཀླུ་བདུད་སྒོ་ར་ནག་པོ། །བསེ་ཡི་བསེ་སླག་སྟག་རྩེ། །འཛི་ཆུང་ལྷ་རྩེ་
ཕྱུག་མོ། །མཆོད་མཆོད་བསྟོད་བསྟོད་ཀྱི་སྲུང་མ། །མ་མཆོད་རང་འཁོར་གྱི་
སྲུང་མ། །དབེན་གནས་གཉན་གྱི་སྲུང་མ། །ཕ་མྱེས་བརྒྱུད་ཀྱི་སྲུང་མ། །ཡུལ་
ལྷ་དྲག་རྩལ་ཅན། །ངོ་སོ་བསྟོད་རྒྱུ་བོ། །རྣོན་པོའི་སོ་འོག་མ་གཏོང་། །
བཙན་པོའི་དབང་འོག་མ་གཏོང་། །ཚོན་པོ་ཚིལ་ཅན་སྤྲོད་དང་ཚིལ་གྱིས་
མཆོད། །གཅན་གཟན་གྲ་ཅན་སྤྲོད་དང་གྲ་ཡིས་མཆོད། །དགྲ་བྱུང་ན་བྱ་
ཐོང་། །ཁ་ལས་དགེ་ཁ་ཆུག ། །རླུང་རྟ་དར་ཁ་ཆུག །མང་མང་ནང་གི་
དགེ་དང་སྤྲོད། །ཉུང་ཉུང་ནང་གི་དོན་དང་སྤྲོད། །མི་ལ་ན་ཚ་མ་གཏོང་། །
ཕྱུགས་ལ་གྱུ་གོད་མ་གཏོང་། །ངོ་སོ་བསྟོད་རྒྱུ་བོ། །བསམ་བསམ་པོ་ལམ་ལ་
ཐོང་། །འདོན་འདོན་པོ་ལག་ཁར་སྤྲོད། །ཁ་ལས་དགེ་ཁ་ཆུག །རླུང་རྟ་
དར་ཁ་ཆུག །ཀི་ཧོ་ཧོ་ལྷ་རྒྱལ་ལོ། །ཞེས་སོགས་མང་དུ་འདུག་ནའང་
དཔེར་བཀོད་པ་ནི་མ་མཐོང་ངོ༌།།
དེ་ལྟར་བསངས་མཆོད་ཕུལ་ཟིན་མ་ཐག་ཏུ་སྐྱེ་བོ་དེ་དག་གིས་རྟ་་་
བཞོན་ཏེ་ལ་བཙས་ཀྱི་དྲུང་དུ་འགྲོ་ཞིང་། དེར་རླུང་རྟ་རྣམས་སྒྲོན་པ་དང་
ལྷན་དུ་སྐད་གསང་མཐོན་པོས་ཁ་སྨོན་འདི་སྐད་དུ། །
ལ་གསོལ་ལོ། །ལ་གསོལ་ལོ། །གཡས་ཀྱི་སྟག་ལྷ་ཁྲ་བོ།: །གཡོན་གྱི་



• 157 •
བྱང་འབྲོག་གི་ལམ་ཡིག
གཟིག་ལྷ་ཁྲ་མོ། །བར་གྱི་ལ་བཙས་ཁྲ་བོ། །སྲིད་པ་ཆགས་པའི་ལྷ་རབས། །
སྐྱེས་པ་ཕོ་ཡིད་དགྲ་ལྷ། །དཔའ་བོ་ཁྲ་གླག་སྤྱང་གསུམ། །འབྱུང་བ་ལྔ་ཡི་ལྷ་
བོ། །རླུང་ལྷའི་མི་བོ་མཆེད་ལྔ། །གཡས་རི་སྟག་གི་མདེལ་རྫི། །གཡོན་རི་ཟ་
མའི་བུ་རྫི། །ཉིན་སྲིབ་སོ་ཁའི་བདག་པོ། །མཐོན་པོ་གནམ་ཕྱི་གུང་རྒྱལ། །
དམའ་བོ་ན་དམར་དུང་ཆུང་། །ཕྱུག་པོ་རྫ་ཡི་རྭ་མང་། །སྲ་བ་བྲག་གི་བཙན་
རྒན། །དྭངས་མ་རྫ་ཆབ་སྲིལ་མོ། །མགྱོགས་པ་རླུང་གི་ཟེར་མ། །འབར་བ་
མེ་ཡི་འཁྱུག་གུ །ཕ་མྱེས་ཀྱི་རིགས་འཚོ་བ། །ཞིག་ཞིག་གི་རྩེ་རོགས། །བྱམས་
བྱམས་ཀྱི་ཕ་མ། །སྡང་དགྲ་བོའི་གཤེད་མ། །ཉིན་སྣང་བའི་འོད་གསལ། །
མཚན་མུན་པའི་སྨག་སེལ། །སྐུ་རླུང་ལྷའི་རྒྱལ་པོ། །རླུང་དམག་བྱེ་བ་འབུམ་
སྡེ། །བཟང་བཟང་ཕུད་ཀྱིས་མཆོད་དོ། །ཧྲག་ཧྲག་ལ་བཙས་གསོལ་ལོ། །
གཙང་གཙང་རླུང་རྟ་འབུལ་ལོ། །མ་གོ་མ་ཚོར་མེད་པར། །གསོལ་མཆོད་
དང་ངོ་སོ་བསྟོད། །ཁ་ལས་དགེ་ཁ་ཆུག །རླུང་རྟ་དར་ཁ་ཆུག །བསམ་
བསམ་བོ་འགྲུབ་ཏུ་ཆུག །དཔའ་བོ་དགྲ་ལ་འགྲོ་དུས། །ངར་ཆེན་མཚོན་གྱི་
རྩེ་ལ་བྱོན། །རིང་པོ་ཚོང་ལ་འགྲོ་དུས། །ཁེ་དང་གྲིམ་གྱི་རྩལ་ལ་བྱོན། །རྩོད་
དང་ཁ་མཆུ་བྱུང་དུས། །དམར་པོ་ལྕེ་ཡི་རྩེ་ལ་བྱོན། །ཉིན་མོའི་འོད་ལ་ཁག་
མ་འཇོག །མཚན་མོའི་སྨག་ལ་སྐུ་མ་གཡེལ། །ལུས་དང་གྲིབ་བཞིན་མ་
འབྲལ། །སྐྱབས་དང་སྐྱོབ་མ་མཛོད། །མགོན་དང་མེལ་ཚེ་མཛོད། །ཀི་ཧོ་ཧོ་
ལ་གསོལ་ལོ། །ཞེས་སོགས་མི་འདྲ་བ་མང་དག་ཡོད་འདུག་ཅིང་། འདི་ནི་ཁོ་
བོས་རྫ་ཆུ་ཁའི་མི་དག་གི་ངག་ལས་ཐོས་པ་ལྟར་བཀོད་པ་ཡིན་ནོ།།
དེ་ལྟར་རླུང་རྟ་ཕུལ་ཟིན་མ་ཐག་ཏུ་མགྱོགས་པོར་བསངས་ཁྲིའི་་་་
དྲུང་དུ་ལོག་ཅིང་། རྟ་རྣམས་ཁྲིད་པ་དང་། གྲི་དང་མེ་མདའ་རྣམས་ལག་



• 158 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པར་ཁྱེར་ཏེ་ཀི་བསོ་ཆ་སྒྲ་དང་བཅས་པས་ལྷ་བསངས་ལ་གཡས་བསྐོར་ལན་་་་
གསུམ་ནས་བདུན་གྱི་བར་སོགས་བྱེད་དོ། །དེ་ནུབ་ལྷ་རིའམ་གཞི་བདག་
དེའི་ཉེ་འགྲམ་གྱི་སྤང་ཐང་ཞིག་ཏུ་སྒར་བབས་ཤིང་། དེའི་ཚེ་འབྲོག་མོ་དག་
གིས་གཟབ་མཆོར་སྤྲས་ནས་ཤ་མར་ཐུད་གསུམ་གྱིས་གཙོས་པའི་བཟའ་བ་་་་
དང་། འོ་ཞོ་སོགས་བཏུང་བའི་རིགས་དག་ཁྱེར་ཏེ་དེར་འབྱོར་ཞིང་། དེ་
ནས་འབྲོག་མི་གཞོན་ནུ་དག་གིས་རྟ་ལ་སྒ་མེད་པར་ “སྡུ་ལི་མ” ཞེས་བྱ་བའི་
རྟ་རྒྱུག་བྱེད་ཀྱི་ཡོད་པ་རེད། ་་
རྟ་རྒྱུག་གི་སྤྱོད་ཚུལ་ལའང་ “རྟ་རྩལ” ཞེས་བྱ་བ་ཞོན་པ་པོའི་ལུས་
རྩལ་འགྲན་པ་དང་། “བང་ཚད” ་ཅེས་པ་རྟའི་མགྱོགས་རྩལ་འགྲན་པ་
བཅས་གཉིས་སུ་བྱེད་ཅིང་། དེ་ལས་རྟ་རྩལ་ནི། རྟ་རྒྱུག་པ་པོ་དག་གིས་རྟ་
རྒྱུག་བཞིན་དུ་འོག་འགྱུར་རྒྱུག་ཅིང་ཁས་སྤང་ཐང་ངོགས་ཀྱི་མེ་ཏོག་ལོན་པ་་་
དེ་ནི་“མེ་ཏོག་ཁ་འཐུ་”ཞེས་བྱ་བ་རྟ་རྩལ་ཨང་དང་པོ་དང་། ལག་པས་མེ་
ཏོག་བཏོག་ཐུབ་པ་ལ་ “མེ་ཏོག་རྩེ་བྲེག” ཅེས་པ་ཨང་གཉིས་པ་དང་། རྟའི་
མགྲིན་འོག་ནས་འོག་འགྱུར་རྒྱག་ཐུབ་པ་ལ་ཨང་གསུམ་པར་བརྩི་བ་དང་། །
བང་ཚད་ནི་རྒྱ་མི་གཉིས་རེ་ཁ་གཤིབས་ནས་ལྷན་དུ་རྒྱུག་ཅིང་། རྒྱུག་ཐག་
རིང་ཐུང་གང་དུ་ཚད་བྱས་པའི་ས་དེར་མི་གཉིས་ཀྱིས་ཐག་པ་ཞིག་བརྒྱངས་་་་
ནས་ཡོད་པ་དེ་ལས་བརྒལ་མ་ཐག་ཏུ་སླར་ཡང་སྔར་གྱི་གནས་སུ་ལོག་ཅིང་། །
དེར་མདུང་ཁྲ་རུ་དར་དང་བཅས་པ་ཞིག་གི་མགུལ་དུ་ཁ་དར་ཞིག་དཔྱངས་་
ནས་ཡོད་པ་དེ་འཐོབ་དགོས་པ་རེད། དེ་ལས་རྒྱལ་ཁ་ཐོབ་པའི་གྲས་རྣམས་
ལ་རྟ་རྒྱུག་གི་འོས་ཐོབ་པ་ཡིན་འདུག་ཅིང་། ཉིན་ཕྱི་མར་འོས་ཐོབ་པའི་རྟ་
དག་བརྒྱད་གཤིབས་སུ་འགྲན་པ་དེ་ལས་རྒྱལ་ཁ་ཐོབ་པ་དག་ནི་རྟ་རྒྱལ་ཨང་



• 159 •
བྱང་འབྲོག་གི་ལམ་ཡིག
གསུམ་པ་དང་། ཨང་གསུམ་པའི་གྲས་རྣམས་བཞི་གཤིབས་སུ་འགྲན་པའི་
རྒྱལ་ཁ་ནི་ཨང་གཉིས་པ་དང་། ཡང་ཨང་གཉིས་པའི་གྲས་རྣམས་ལྷན་
གཤིབས་སུ་འགྲན་པའི་རྒྱལ་ཁ་ནི་ཨང་དང་པོ་སྟེ། དེ་ལ་ཐུན་མོང་ནས་རྟ་
རྒྱལ་གང་བཞག་པ་དེ་འཐོབ་ཀྱི་ཡོད་པ་རེད། “རྟ་རྒྱལ”་ཞེས་པ་ནི་མི་ཚོགས་
ཀྱིས་བཞག་པའི་རྒྱན་པོའམ་རྒྱལ་ཁའི་མཐར་ཐུག་ཅིག་ཡིན་འདུག་ཀྱང་། རྟ་
རྒྱུག་གི་རྒྱན་དུ་དངོས་པོ་གང་ཞིག་འཇོག་པ་དང་། རིན་ཐང་ཇི་ཙམ་པ་ཞིག་
དགོས་པའི་སྐོར་ངེས་བཟུང་གང་ཡང་མི་སྣང་ཞིང་། དེ་ནི་འབྲོག་སྡེའི་ཚོ་
ཁག་རྒྱ་ཆེ་ཆུང་དང་། རྟ་རྒྱུག་གི་སྤྲོས་པ་ལ་དགའ་ཞེན་བཅས་ལ་རག་ལས་
ཀྱི་ཡོད་པ་རེད། གང་ལྟར་ཡང་རྟ་རྒྱལ་ཐོབ་པའི་རྟ་དེ་དག་ནི་གྲགས་གཡེར་
ཆེ་ཞིང་ཀུན་གྱིས་རྩིས་སུ་བྱེད་པ་དང་། མ་ཟད་ནམ་དུས་ངེས་མེད་དུ་ཡུལ་
དེ་ལ་དགྲ་སོགས་བྱུང་ཞིང་ར་མདའ་འགྲོ་དགོས་པའི་ཚེ་རྟ་རྒྱལ་ཨང་དང་པོ་
དང་གཉིས་པའི་གྲས་དག་གིས་འཁུར་ལེན་གྱི་གཙོ་བོར་བྱེད་དགོས་ཀྱི་ཡོད་་་་
པ་རེད། །
དེ་རྗེས་སུ་རྟ་རྩལ་གྱི་རྒྱལ་ཁ་ཐོབ་པ་དག་གིས་ “བོག་རྩེད” ཅེས་བྱ་
བ་རྟག་རྒྱུག་གི་སྟེང་དུ་མེ་མདའ་གཡས་བསྐོར་དང་གཡོན་བསྐོར་ལ་སོགས་་་་
པའི་གར་སྟབས་དང་བཅས་པས་མེ་མདེལ་འབེན་ཐོག་ཏུ་རྒྱག་པའི་རྩལ་རྩེད་
ཡག་པོ་ཞིག་ཀྱང་ཡོད་པ་རེད།
ཉིན་གསུམ་པར་ཡུལ་གྱི་རྒན་རིམ་དག་ལྷན་དུ་ཚོགས་ནས་“འདུས་
པ”ཞེས་བྱ་བའི་གྲོས་ཚོགས་ཤིག་འཛུགས་སྲོལ་ཡོད་པ་དེ་ནི་ལོ་གཅིག་གི་རིང་
ལ་དགོས་ངེས་པའི་ཡུལ་ཁྲིམས་དང་། ཡུང་ནང་གི་བདེ་འཇགས་སླད་ཀྱི་
འཆར་གཞི་འགའ་ཞིག་གཏན་འབེབས་བྱེད་པ་བཅས་ཡིན་པ་རེད། དེ་ལས་



• 160 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡུལ་ཁྲིམས་དང་། ཡུལ་ནང་གི་བདེ་འཇགས་ཀྱི་སྐོར་ནི་གཤམ་དུ་འབྲོག་
པའི་ཡུལ་ཁྲིམས་འཆད་པའི་སྐབས་སུ་གསལ་ཞིང་། སླད་ཀྱི་འཆར་གཞི་
འགའ་ཞིག་ནི་དབྱར་སྟོན་གྱི་འབྲོག་རུ་གནས་སྟངས་དང་། དགུན་མཚེར་དུ་
བབས་ལུགས་སོགས་ཡིན་འདུག་ཅིང་། འོན་ཀྱང་གྲོས་གཞི་དེ་དག་གི་སྐོར་
གཏན་ཚིགས་སུ་བཀོད་ནས་བཏན་འབེབས་བྱས་པའི་ཡིག་ཆ་ནི་བཟོ་སྲོལ་་་་་
བྱུང་མི་འདུག འདུས་པ་དེའི་དུས་ཚད་ནི་ཡུལ་གྱི་གནས་ཚུལ་དང་བསྟུན་ཏེ་
ཉིན་གསུམ་མམ་ལྔ་སོགས་ཀྱི་རིང་ལ་འདུ་འཚོགས་བྱེད་པ་ཙམ་ལས་ངེས་པ་་་
ཅན་གྱི་དུས་ཚད་གང་ཡང་མེད་དོ།།
འབྲོག་པའི་སློབ་གསོའི་སྐོར།
འབྲོག་ཡུལ་གྱི་སློབ་གསོའི་རྨང་གཞི་ནི་སངས་རྒྱས་པའི་ཆོས་ལ་་་་
བརྟེན་པ་ཞིག་ཡིན་འདུག་ཅིང་། དེ་ཡང་འབྲོག་སྡེ་སོ་སོར་ནག་དགོན་ཞེས་
བྱ་བ་སྦྲ་གུར་དུ་གནས་ཆགས་པའི་དགོན་པ་དང་། ཡང་ན་མཁས་པའམ་
གྲུབ་པའི་རྣལ་འབྱོར་པ་དག་གི་དྲུང་དུ་འཁོར་སློབ་མང་དག་འདུས་ནས་་་་་ ་
ཆགས་པའི་ཆོས་སྒར་ཆེ་ཆུང་སྣ་ཚོགས་ཡོད་པ་དེ་དག་གིས་འབྲོག་ཡུལ་གྱི་་་་་
སློབ་གསོའི་རྐང་འཛིན་གྱི་ཡོད་པ་རེད། འབྲོག་མི་ཚོས་རང་རང་གི་བྱིས་
པ་ཕོ་མོ་གང་ཡིན་ཡང་རུང་ཟླ་བ་དྲུག་གམ་ལོ་གཅིག་ལོན་པའི་ཚེ་རིང་གི་་་་
མཆོད་གནས་སློབ་དཔོན་བཟང་ཤོས་དེའི་དྲུང་དུ་ཁྱེར་ཏེ། “སྐྲ་ཕུད་
འབུལ” ཞེས་བྱ་བའི་ལས་ཆོག་ཅིག་བྱེད་སྲོལ་ཡོད་པ་རེད། ལས་ཆོག་དེའི་
སྤྱོད་ཚུལ་ནི། སློབ་དཔོན་དེས་བྱིས་པར་དཀོན་མཆོག་གསུམ་སྐྱབས་གནས་
སུ་ངོ་སྤྲོད་མཛད་ཅིང་། དེ་ཡང་སངས་རྒྱས་དཀོན་མཆོག་ནི་སྐྱབས་གནས་



བྱང་འབྲོག་གི་ལམ་ཡིག
• 161 •
དང་། ཆོས་དཀོན་མཆོག་ནི་ལམ་དང་། དགེ་འདུན་དཀོན་མཆོག་ནི་ལམ་
སྒྲུབ་པའི་གྲོགས་སུ་འཛིན་དགོས་པ་དང་། གཞན་ཡང་སྐྱབས་འགྲོའི་ཕན་
ཡོན་སོགས་ཀྱི་ཆོས་བཤད་གནང་བའི་མཐར་ “དཀར་ཕྱོགས་ལ་དགའ་བའི་
ལྷ་རྣམས་དགའ་བར་བྱོས་ཤིག་” ཅེས་བརྗོད་པ་དང་ལྷན་དུ་བྱིས་པའི་གཙུག་
ཕུད་ནས་སྐྲ་ཉག་མ་ཁ་ཤས་བཅད་པ་ལྷ་རྟེན་གྱི་དྲུང་དུ་ཕུལ་ཏེ། བྱིས་པ་དེ་
ལ་རང་ཉིད་ཀྱི་མིང་ནས་འཕྲོས་པའི་མིང་ཞིག་གནང་གི་ཡོད་པ་རེད། །
དཔེར་ན་སློབ་དཔོན་དེའི་མཚན་ལ་“རིག་འཛིན་རྡོ་རྗེ་”ཞེས་བྱ་བ་ཡིན་ན།
བྱིས་པ་ཕོ་རྣམས་ལ་རིག་འཛིན་མགོན་དང་། རིག་འཛིན་དབང་ལྡན།
རིག་འཛིན་བཟང་པོ་སོགས་དང་། མོ་རྣམས་ལ་རིག་འཛིན་ལྷ་མོ། རིག་
འཛིན་མཚོ། རིག་འཛིན་དབང་མོ། རིག་འཛིན་བཟང་མོ་སོགས་འདོགས་
སྲོལ་ཡོད་པ་རེད། འོན་ཀྱང་འབྲོག་མི་དག་གིས་ནམ་རྒྱུན་དུ་བྱིས་པ་རང་གི་
མིང་དངོས་ཀྱི་ཚིག་དང་པོར། ཚིག་འགོར་ “ ཨ” ་བཏགས་པ་དཔེར་ན་ “ ཨ་
རིག”་ཅེས་པ་ལྟ་བུའམ། ཡང་ན་ཚིག་མཇུག་ཏུ་“ལུ”་ཞེས་པའམ། “དགའ”
ཞེས་སམ། “གཡང་”ཞེས་བཏགས་པ་དཔེར་ན་རིག་ལུ། རིག་དགའ། རིག་
གཡང་ཞེས་སོགས་གཅེས་མིང་དུ་འབོད་ཅིང་། མི་རྒན་པའི་དུས་སུའང་མིང་
དེ་བཞིན་དུ་ཆགས་ཀྱི་ཡོད་འདུག་པ་དེ་རིགས་ནི་ཕོ་མོའི་མིང་སོ་སོར་དབྱེ་་་་
འབྱེད་བྱེད་དཀའ་བ་ཞིག་ཏུ་སྣང་ངོ༌།།
འབྲོག་མིས་དམིགས་བསལ་དུ་ཆུང་ངུའི་དུས་ནས་ཆོས་སྒོར་ཞུགས་
པའི་ཨ་ནེ་བཙུན་མ་རེ་ཟུང་ཙམ་ལས་གཞན་པའི་བུད་མེད་ཀྱི་རིགས་ལ་ཡི་གེ་
འབྲི་ཀློག་སློབ་བསྐུལ་བྱེད་སྲོལ་མེད་ཅིང་། དེ་དག་ལ་འཁུར་དུ་བབས་པའི་
བྱ་བ་ནི་ནང་གི་ལས་ཀ་དག་ཡིན་པ་ལྟར། སོ་སོའི་མ་དང་སྲུ་མོ་སོགས་ཀྱིས་



• 162 •
，
，་་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཉས་མྱོང་གི་གཞི་རྩའི་སྟེང་ནས་གཞོན་ནུ་མ་རྣམས་ལ་ནང་གི་བྱ་བ་བྱེད་་་་
སྟངས་དང་། ཕྱུགས་ལུག་གསོ་སྐྱོང་དང་འཕེལ་རྒྱས་བྱེད་ཐབས་སོགས་སློབ་
བསྐུལ་བྱེད་ཅིང་བྱ་བ་ལ་ཡུན་རིང་དུ་གོམས་འདྲིས་བྱེད་དུ་འཇོག་གི་ཡོད་པ་
རེད། འབྲོག་མི་དག་ཆོས་དད་ཧ་ཅང་ཆེ་བར་སོང་གཤིས་འབྲོག་པའི་ཕ་མ་
ཚོས་འབད་བརྩོན་ཆེན་པོའི་སྒོ་ནས་རང་གི་ཁྱེའུ་དག་ཆོས་པར་འགྱུར་བའི་
རེ་བ་ཆེན་པོར་བྱེད་ཅིང་། དེར་བརྟེན་ཁྱེའུ་དག་ཆོས་པར་འགྱུར་བའི་རེ་བ་
རྒྱ་ཆེན་པོར་བྱེད་ཅིང་། དེར་བརྟེན་ཁྱེའུ་དག་ནི་ལོ་ན་ཆུང་ངུའི་དུས་ནས་
བཟུང་རང་གི་མཆོད་གནས་སམ། རང་རང་གི་གཉེན་ཚན་དུ་གཏོགས་པའི་
བླ་གྲྭ་གང་ཡོད་དག་གི་དྲུང་དུ་བཞག་ནས་ཡི་གེ་འབྲི་ཀློག་སློབ་བསྐུལ་བྱེད་ཀྱི་
ཡོད་པ་རེད། གལ་ཏེ་ཁྱེའུ་དེ་ཆོས་ལ་མོས་པ་དང་ལྡན་པ་ཞིག་ཡིན་པར་
མཐོང་ན་རིམ་བཞིན་རང་ཁོངས་ཀྱི་དགོན་པར་གྲྭ་བ་བྱེད་དེ་ད་གཟོད་ཆོས་་་
དང་རིག་གནས་ལ་སློབ་གཉེར་བྱེད་པའི་གོ་སྐབས་འཐོབ་ཀྱི་ཡོད་པ་རེད།
གལ་ཏེ་དེ་ལས་ལྡོག་པ་ཞིག་ཡིན་ན་སོ་སོའི་ནང་དུ་ལོག་ནས་འབྲོག་ཡུལ་གྱི་་་
འཚོ་བ་སྐྱེལ་ཕྱོགས་ཀྱི་བྱ་བ་ལ་ཞུགས་ཀྱི་ཡོད་པ་རེད། དེ་ཡང་འབྲོག་མི་དག་
ཆོས་སྒོར་མ་ཞུགས་ན་དགོན་པ་དང་ཆོས་སྒར་ཁག་ནས་ཆོས་དང་རིག་་་་་་
གནས་སོགས་ལ་སློབ་གཉེར་བྱེད་མི་ཆོག་པ་ཞིག་མ་རེད། འོན་ཀྱང་སྤྱིར་
བཏང་འབྲོག་མི་དག་གི་ལྷན་སྐྱེས་ཀྱི་བསམ་པར་ཡི་གེ་འབྲི་ཀློག་གི་བྱ་བ་དེ་་་
ནི་ཆོས་གནང་མཁན་ཚོའི་དམིགས་བསལ་གྱི་བྱ་བ་ཞིག་ཏུ་ངོས་འཛིན་ཀྱི་་་་
ཡོད་པ་རེད། ཇི་ལྟར་འབྲོག་མི་དེ་དག་གིས་ངོས་འཛིན་པ་ལྟར་འབྲོག་ཡུལ་
དེ་དག་ཏུ་ཡི་གེ་འབྲི་ཀློག་གི་སྤྱོད་ཡུལ་ཡང་ཤིན་ཏུ་ཉུང་ཞིང་། འབྲོག་མི་
ཚོས་ཡུལ་ཕན་ཚུན་དུ་འཕྲིན་གལ་ཆེན་ཞིག་གཏང་དགོས་པའི་ཚེ་སོ་སོའི་བླ་་་
，



• 163 •
བྱང་འབྲོག་གི་ལམ་ཡིག
མཆོད་ཀྱི་དྲུང་དུ་ཞུས་ནས་འཕྲིན་ཡིག་འབྲི་དགོས་པ་དང་། དེར་འཕྲིན་
ཡིག་སྐྱེལ་འགྲུལ་གྱི་སྦྲགས་དང་སྦྲགས་ཁང་ཡང་མེད་པས་རང་ཁོངས་ནས་མི་
མངགས་བྱེད་དགོས་ཀྱི་ཡོད་པ་རེད། འོན་ཀྱང་གནད་དོན་གལ་ཆེའི་རིགས་
ལ་ནི་མི་དངོས་ཕན་ཚུན་ངོས་འཕྲད་ཀྱི་སྟེང་ནས་གོ་བསྡུར་བྱེད་པ་མ་་་་་
གཏོགས་འཕྲིན་གྱི་སྟེང་ནས་གོ་བསྡུར་བྱེད་སྲོལ་ཆེར་མེད་པ་དང་། ནམ་
རྒྱུན་གྱི་འཕྲིན་མང་ཤོས་ནི་ “ཁ་ཆ” ་ཞེས་བྱ་བ་ཡུལ་ཕན་ཚུན་གྱི་འགྲུལ་མི་་་
དག་ལ་ངག་འཕྲིན་གཏང་བ་དེ་ཙམ་གྱིས་འཐུས་ཀྱི་ཡོད་པ་རེད། གནས་
ཚུལ་དེ་དག་ལ་བརྟེན་ནས་འབྲོག་ཡུལ་དུ་དགོན་པ་ཁག་ཏུ་ཡོད་པའི་ཆོས་་་་
དང་རིག་གནས་ཀྱི་སློབ་གྲྭ་ཁག་མ་གཏོགས་པའི་སློབ་གྲྭའི་དར་སྲོལ་མི་་་་
འདུག་ཅིང་། ལག་ཤེས་ལ་སོགས་པའི་ཤེས་རིག་དག་ཀྱང་སོ་སོའི་ནང་མི་
དག་གིས་ཡུན་རིང་དུ་མཐོང་རྟོགས་དང་གོམས་འདྲིས་བྱས་ཤིང་། གལ་ཆེའི་
ཐབས་གནད་དག་ཉམས་མྱོང་གསལ་འདོན་གྱི་སློབ་སྦྱོང་ལ་བརྟེན་ནས་ཕ་་་
ཤུལ་བུས་འཚོབ་ཐུབ་པ་མ་གཏོགས་དམིགས་བསལ་གྱི་འཛིན་གྲྭ་དང་སློབ་་་
སྦྱོང་གི་རིམ་པ་སོགས་གང་ཡང་མི་སྣང་ངོ་།།
འབྲོག་པའི་མཚེར་ས།
འབྲོག་པ་རྣམས་ལ་དབྱར་དགུན་སྟོན་དཔྱིད་ཀྱི་དུས་སོ་སོར་་་་་
མཚེར་ས་སོ་སོར་ཡོད་འདུག་ཅིང་། དེ་ཡང་དབྱར་དུས་སུ་འབྲོག་སྡེ་རུ་ཤོག་
སོ་སོས་རུ་བསྐོར་ཆེ་ཆུང་སྣ་ཚོགས་བྱས་ཏེ་སྤང་ཐང་དང་། རིའི་སྒང་
སོགས་རྩྭ་ཁ་གང་བཟང་གི་གནས་རྣམས་སུ་སྤོ་སྡོད་བྱེད་ཅིང་། དེ་ནི་སྤྱིར་
བཏང་ཡུལ་ཁག་སོ་སོའི་ཁོངས་གཏོགས་ཀྱི་ས་མཚམས་སམ། འགའ་ཤས་ལ་



• 164 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
རུ་ཤོག་སོ་སོར་སྒེར་དབང་གི་ས་མཚམས་ཡོད་འདུག་པ་ཙམ་ལས་མི་ཚང་སོ་
སོར་སྒེར་དབང་གི་ས་ཆ་ཡོད་སྲོལ་མི་འདུག སྟོན་དུས་ནི་འབྲོག་མིའི་ཁ་
དཔེར་ “སྟོན་འོ་ཕྱེད་མར་ཕྱེད་” ཅེས་སུ་གྲགས་པ་བཞིན་འབྲོག་པ་ཚོས་ཤེ་་་
གསོག་འཇོག་བྱེད་པའི་དུས་ཚིགས་ཁྱད་པར་ཅན་ཞིག་ཡིན་པར་བརྟེན། སྒོ་
ཕྱུགས་རྣམས་གཟས་བུངས་ཆེ་ཞིང་གཟས་ཐག་ཐུང་བའི་གནས་ཡུལ་དག་ལ་
བརྟེན་དགོས་པ་ལྟར། རུ་ཤོག་སོ་སོར་ “སྟོན་མཚེར” ་ཞེས་བྱ་བ་དབྱར་དུས་
སུ་རྩ་ཁ་མ་བཅད་པ་དང་། ས་ཆའི་བབས་ཀྱང་དབྱར་ས་ལས་ཅུང་ཟད་
དམའ་ཞིང་། ཆར་རླུང་གིས་མི་སྡང་བའི་དྲོད་ཁུང་ཅན་དག་ཡོད་པ་རེད། །
དེ་ དག་ གི་ ནང་ ནས་ གལ་ གནད་ ཆེས་ ཆེ་ ཤོས་ ནི་ “དགུན་་་་་་
མཚེར་” ཞེས་བྱ་བ་དགུན་དུས་ཀྱི་གནས་ཡུལ་དག་ཡིན་ཏེ། དེ་ནི་ཤོག་ཁག་
སོ་སོར་སྒེར་བདག་གི་མཚེར་ས་ཡོད་པར་མ་ཟད་མི་ཚང་ཕལ་ཆེ་བར་སྒེར་་་་་
དབང་གི་མཚེར་ས་བཟང་པོ་རེ་ཡོད་པ་རེད། དབྱར་སྟོན་གྱི་དུས་གཉིས་སུ་
རང་གཞན་མཆོག་དམན་གཞིས་བྱེས་སུ་ཞིག་གིས་ཀྱང་དགུན་མཚེར་གྱི་་་་
རིགས་རྣམས་སུ་སྒོ་ཕྱུགས་ཆེ་ཕྲ་མཐའ་དག་མངགས་གཏོང་བྱེད་མི་ཆོག་་་་
ཅིང་། གལ་ཏེ་སུ་ཞིག་གིས་དེར་སྒོ་ཕྱུགས་ཤིག་མངགས་གཏོང་བྱས་པ་ཡིན་
ན། དཔྱིད་དུས་སུ་དགུན་མཚེར་དེར་གནས་པའི་མི་ཚང་དེའི་སྒོ་ཕྱུགས་ཇི་
ཙམ་མུག་ཤིར་འགྱུར་བ་དེ་སྙེད་ཀྱི་རྐྱེན་འགན་འཁུར་དགོས་པ་དང་།
འགའ་ཤས་ཀྱིས་སྒོ་ཕྱུགས་ཤི་གོད་གྱུར་པའི་སྟོང་འཇལ་དུ་ཕྱུགས་ལུག་དུ་མ་་་
ཤོར་བའི་ལོ་རྒྱུས་ཀྱང་མང་དུ་སྣང་ངོ༌། །དགུན་མཚེར་གྱི་ས་ཆའི་བབས་ནི་
སྤང་ཐང་གི་གོབ་དང་། རིའི་འདབ་བམ། ལུང་པའི་ཉིན་ཁུག་སོགས་དྲོད་
ཁུང་ཆེས་ཆེ་ཞིང་། ཁ་ཆར་དང་བུ་ཡུག་གིས་སྡང་ཟུག་ཆུང་བའི་གནས་
E



བྱང་འབྲོག་གི་ལམ་ཡིག
• 165 •
རྣམས་སུ་ཆགས་ཡོད་འདུག་ཅིང་། དེ་དག་ཏུ་ཕྱུགས་ལྕི་བརྩེགས་པའི་ར་བ་
མཐོ་དམན་དུ་སྐྱེས་བུ་ཆེ་ཚད་ཙམ་པ་རྒྱ་མི་ཆུང་བ་དག་ཀྱང་བཟོས་འདུག་པ་
དེ་དག་ནི་སྒོ་ཕྱུགས་ལ་རླུང་སེར་དང་བུ་ཡུག་གི་གནོད་པ་སྐྱོབས་ཆེད་ཡིན་་་་་
པར་མ་ཟད་དགུན་དུས་གྲང་ངས་ཆེས་ཆེ་བའི་དུས་སྒོ་ཕྱུགས་ལ་ལྕེ་སྤྱང་གི་་་་
འཚེ་བ་ལྷག་ཙམ་འབྱུང་བ་ལས་བསྲུང་སླ་བའི་ཆེད་དུའང་ཡིན་པ་རེད།
དཔྱིད་དུས་ནི་འབྲོག་པ་རྣམས་དཀའ་ངལ་ཆེ་བའི་དུས་ཤིག་ཡིན་་་་
ཏེ། འབྲོག་པའི་སྒོ་ཕྱུགས་ཤ་ཤུགས་ཧ་ཅང་ཞན་པས་གཟས་ཐག་རིང་པོར་
འགྲོ་མི་ནུས་ཤིང་། སྐབས་འགར་“དཔྱིད་ཞོད་” ཅེས་བྱ་བ་ཁ་ཆར་ཉིན་མང་
དུ་བབས་ཏེ་སྒོ་ཕྱུགས་བརྒྱ་ཕྲག་མང་པོ་མུག་ཤིར་ཤོར་གྱི་ཡོད་པ་རེད། དེར་
བརྟེན་དཔྱིད་ཀྱི་གནས་ཡུལ་ “ དཔྱིད་མཚེར་” ནི་དགུན་མཚེར་དང་ཤིན་ཏུ་་
ཁད་ཉེ་བའི་ས་ཆ་དགུན་དུས་གངས་འོག་ཏུ་ཡོད་པའི་རྩ་ཁ་རིམ་གྱིས་གངས་
ཁར་ཐོན་པའི་གནས་རྣམས་སུ་ཆགས་ཡོད་པ་རེད།
འབྲོག་པའི་སྦྲ་ཁྱིམ།
འབྲོག་མི་དག་གི་རྒྱུན་གྱི་སྡོད་གནས་ནི་རྩིད་རེས་བཟོས་པའི་སྦྲ་་་
ཆེ་ཆུང་དག་ཡིན་ཞིང་། ཡུལ་དེ་དག་ཏུ་རོང་ཡུལ་ལྟ་བུའི་མཁར་ཁང་ནི་གོང་
གསལ་དགོན་སྡེ་ཁག་མ་གཏོགས་སུ་ལའང་མེད་པ་རེད། དེའི་དོན་ནི། སྤྱིར་
འབྲོག་ཡུལ་དུ་ཤིང་ཆའི་རིགས་ཧ་ཅང་དཀོན་ཞིང་། དགོས་ངེས་པའི་སྦྲའི་
ཀ་བ་སོགས་ཀྱང་ཧ་ཅང་ས་ཐག་རིང་ཞིང་འགྲུལ་བཞུད་བྱེད་དཀའ་བའི་་་་་
ཡུལ་ཁག་ནས་འཐོན་དགོས་ཀྱི་ཡོད་པ་དང་། མ་ཟད་འབྲོག་དམངས་ཀྱི་
འཚོ་རྟེན་གཙོ་བོ་ནི་དེ་དག་ལ་གང་ཡོད་པའི་སྒོ་ཕྱུགས་དག་ཡིན་ཞིང་། སྒོ་



• 166 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཕྱུགས་ནི་རྟག་པར་གཟས་ཁ་གང་བཟང་གི་གནས་ལ་བརྟེན་དགོས་པ་ལྟར།
དབྱར་དགུན་སྟོན་དཔྱིད་ཀྱི་དུས་སོ་སོར་སྡོད་ཡུལ་སྤོ་དགོས་པས་ཁང་ཁྱིམ་་་
གྱིས་ཕན་ཐོགས་མེད་པ་རེད།
འབྲོག་པའི་སྦྲ་ཕལ་ཆེ་བ་ནི་ཧ་ཅང་ཆེ་ཞིང་སྤུས་དག་པོ་ཤ་སྟག་་་་་
ཡོད་འདུག་ཅིང་། དེ་དག་ནི་འབྲོག་མི་རང་ཉིད་ཀྱི་ལག་ཤེས་ལ་བརྟེན་ནས་
འཁལ་འཐག་བྱས་པའི་རྩིད་རེ་ནག་པོ་འབའ་ཞིག་གིས་བཟོས་པ་རེད། སྦྲ་
ཆེན་པོ་འགའ་ཤས་ཀྱི་ནང་དུ་ཀ་བ་བཅུ་གཉིས་དང་། ཡང་ན་བཅུ་དྲུག་ཙམ་
ཡོད་འདུག་པ་དང་། སྦྲའི་ཕྱི་ལོགས་སུ་ཆོན་ཐག་རིང་ཐུང་ཧ་ཅང་མང་པོ་
ཞིག་ཡོད་པ་རེད། འབྲོག་པའི་གཞོན་ནུ་དག་གིས་ཁེད་རྩོད་པའི་ཚེ།
“གཡག་ཡུ་བརྒྱ་ལ་སྣ་ཐག་གཅིག—ཅེས་པའི་དོན་གང་རེད”ཅེས་དྲིས་པའི་
ལན་དུ། “དེ་ནི་ཕྲེང་བ་རེད་”ཅེས་དང་། ཡང་“གཡག་ཡུ་གཅིག་ལ་སྣ་ཐག་
བརྒྱ—ཅེས་པའི་དོན་གང་རེད་” ཅེས་དྲིས་པའི་ལན་དུ། “དེ་ནི་སྦྲ་ཆེན་
རེད”ཅེས་ཤོད་སྲོལ་ཡོད་འདུག་པ་དེ་བདེན་པ་འདྲ་ཞིག་སྣང་།
སྤྱིར་བཏང་སྦྲ་ཕུག་ནས་སྒོར་ཁ་བལྟས་པའི་གཡས་ཕྱོགས་ཀྱི་མིང་་་་
ལ་ “མོ་སྦྲ” ཞེས་བྱ་སྟེ། དེའི་ནང་དུ་རྟག་པར་བུད་མེད་ཀྱི་རིགས་རྣམས་
གནས་ཤིང་། ཞོ་མར་ལ་སོགས་པ་དཀར་ལས་ཀྱི་རིགས་གཙོ་ཆེ་བའང་དེའི་
ནང་དུ་བྱེད་ཅིང་། སྦྲ་ཆེན་འགའ་ཤས་ལ་མོ་སྦྲའི་ནང་དུ་གཉེར་ཁང་ཟུར་
ཆོད་བཟོས་པའང་སྣང་ངོ༌། །གཡོན་ཕྱོགས་ལ་“ཕོ་སྦྲ”ཞེས་བྱ་སྟེ། རྟག་པར་
ཕོའི་རིགས་དེར་གནས་ཤིང་། འགྲིམ་པའི་སྡོད་གནས་ཀྱང་དེར་བྱེད་པ་
དང་། ཤ་སོགས་དམར་ལས་གང་བྱེད་དགོས་པའང་དེར་བྱེད་ཆོག་གི་ཡོད་
པ་རེད། སྦྲ་ཆེན་ཕལ་ཆེ་བའི་ཕོ་སྦྲའི་ནང་དུ་མཆོད་ཁང་ཆུང་ངུ་རེ་ཟུར་ཆོད་



• 167 •
བྱང་འབྲོག་གི་ལམ་ཡིག
བཟོས་འདུག་པ་དེ་དག་ཏུ་རྒྱུན་གྱི་མཆོད་གནས་འབྲེལ་ཆེ་བ་དག་བཞུགས་་་་
སྲོལ་ཡོད་པ་རེད། འབྲོག་མི་དག་གིས་མོ་སྦྲའི་ནང་དུ་ཤ་དམར་རྗེན་གཏན་
ནས་ཁྱེར་སྲོལ་མེད་ཅིང་། གལ་ཏེ་ཁྱེར་བ་ཡིན་ན་གུང་ལྷ་འཁྲུགས་ནས་མི་
ཕྱུགས་ལ་གོད་ཁ་འབྱུང་བར་བཤད་དོ། །དེ་ཡང་མོ་སྦྲའི་ནང་དུ་གུང་ལྷ་ཞེས་
བྱ་བའི་ལྷ་རྟེན་སོགས་ཕོ་སྦྲ་ལས་ཐ་དད་པ་ནི་གང་ཡང་མི་སྣང་ཞིང་། གུང་
ཞེས་པའི་མིང་འདོགས་ཡུལ་དངོས་ནི་སྦྲའི་ཀླད་ཁུང་སྟེ། དེས་མཚོན་བྱེད་དུ་
བྱས་པའི་མཚོན་བྱའི་ལྷ་ཞིག་ལ་ཡིད་བརྟན་བྱས་པའམ་ཡང་ན་གནའ་དུས་་་
ཀྱི་ལོ་རྒྱུས་འགའ་ཞིག་ལ་ལྟོས་པ་གང་ཡིན་མ་ངེས་ཤིང་། ཡང་ཡ་མཚན་འོས་
པ་ཞིག་ལ། འབྲོག་མི་དག་གིས་ཁ་ཆར་ཧ་ཅང་དྲག་པོ་འབབ་པའི་དུས་སུ་མ་
གཏོགས་ཉིན་མཚན་གང་གི་དུས་ཡིན་ཡང་རུང་སྦྲའི་གུང་ཡོངས་རྫོགས་་་་་
བསུམ་སྲོལ་མི་འདུག སྐབས་འགར་གཞོན་ནུ་དག་གིས་གུང་ཐག་འཐེན་
ཆེས་པས་ཡོངས་རྫོགས་བསུམས་པའི་ཚེ། ཕ་མ་དག་ན་རེ། “གུང་ནག་མ་
བྱེད། དམུ་གབ་ཡོང་དོག་གི་” ཅེས་ཟེར་ཞིང་གུང་ཅུང་ཟད་ཕྱེ་ནས་འཇོག་
སྲོལ་འདུག
འབྲོག་མི་ཕྱུག་པོ་དག་གི་སྦྲ་ཆེན་གྱི་གཡས་གཡོན་དུ་ “ནག་་་་་་
ཚང་” ཞེས་བྱ་བ་སྦྲའི་བཟོ་དབྱིབས་ཐ་དད་པ་ཆུང་ངུའི་གྲས་འགའ་རེའང་་་་
ཡོད་འདུག་པ་དེ་དག་ནི་ནང་གི་ཕ་མའི་སྡོད་ཁང་ངམ། བླ་མཆོད་ཀྱི་ཆེད་
དམ། འགྲིམ་པའི་ཆེད་དམ། ལག་བཟོ་བ་སོགས་དགོས་པ་མི་འདྲ་བ་དག་
གི་ཆེད་དུ་ཡིན་འདུག་པ་དང་། ཡང་“གུར་ར”ཞེས་བྱ་བ་ཆུང་ངུ་དག་ཕྱུགས་
ལྷས་ཀྱི་མཐའ་བསྐོར་རྣམས་སུ་ཡོད་འདུག་པ་དེ་དག་ནི་ཕྱུགས་སྲུང་བ་དག་་་
གི་ཆེད་དུ་ཡིན་པ་རེད།



• 168 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཞན་ཡང་“གཡབ”ཅེས་པ་ཚོང་འགྲུལ་པའི་ཆེད་དང་། རས་ཀྱིས་
བཟོས་པའི་གུར་དང་། ཁྲ་གུར། ཅོག་གུར་སོགས་བཟོ་དབྱིབས་མི་འདྲ་བ་
མང་དག་སྣང་བ་དེ་དག་ཀྱང་གནས་དུས་ཀྱི་དགོས་པ་མི་འདྲ་བ་དག་ལ་་་་་
བརྟེན་ནས་བཟོས་པ་སྟེ། མདོར་ན་རོང་ཡུལ་གྱི་གྲོང་དང་གྲོང་གསེབ་ན་
གནས་པའི་མི་དག་གི་མཁར་ཁང་ཆེ་ཆུང་སྣ་ཚོགས་པ་དག་དང་འདྲ་བ་ཡིན་
ནོ།།
འབྲོག་པའི་འཚོ་བ།
འབྲོག་མིའི་འཚོ་བའི་གཞི་བརྟེན་ནི་དེ་དག་ལ་གང་ཡོད་པའི་སྒོ་་་
ཕྱུགས་ཀྱི་རིགས་རྣམས་ཡིན་འདུག་ཅིང་། དེ་དག་ལ་ཡོད་པའི་སྒོ་ཕྱུགས་ཀྱི་
གཙོ་བོ་ནི་འབྲི་གཡག་དང་ལུག་སོགས་ཡིན་པ་རེད། གཡག་ནི་འབྲོག་མི་ལ་
ཕན་ནུས་ཁྱད་པར་ཅན་གྱི་སྒོ་ཕྱུགས་ཤིག་རེད། སྤྱིར་བཏང་འབྲི་གཡག་
གང་ཡིན་ཡང་རུང་དགུན་དུས་སུ་འབྲོག་ཡུལ་གྱི་གྲང་ངད་དྲག་པོ་དག་་་་་་
བཟོད་ཐུབ་པ་དང་། གངས་དང་ཆབ་རོམ་གྱིས་ཁེངས་པའི་ཡུལ་ཕན་ཚུན་
དུ་འགྲུལ་བཞུད་བྱེད་ཐུབ་པ་དང་། དེ་དག་ལས་འབྲོག་མིའི་སྦྲ་བཟོ་བྱེད་ཀྱི་
རྩིད་པ་འཐོན་ཐུབ་པ་དང་། མ་ཟད་འབྲི་གཡག་ནི་གསོ་སྐྱོང་སླ་ཞིང་འཕེལ་
སྟོབས་ཆེ་བའི་སྒོ་ཕྱུགས་ཤིག་ཡིན་པ་རེད། འབྲིའི་འོ་མ་ནི་བ་ཕྱུགས་ཀྱི་འོ་མ་
ལས་ཤིན་ཏུ་ཉུང་ནའང་། འབྲི་འོའི་རོ་བཅུད་ནི་འོ་མ་གཞན་དག་ལས་
ཆེས་བཟང་བ་དང་། འབྲི་འོ་ཉུང་ངུ་ལས་མར་མང་དུ་འབྱུང་ཐུབ་པ་དང་།
དེ་ཡང་རོ་བཅུད་ཕུན་སུམ་ཚོགས་པ་ཞིག་ཡོད་པ་རེད། དེ་ཙམ་དུ་མ་ཟད་
འབྲི་གཡག་གི་ཤ་ཡང་འབྲོག་མིའི་བཟའ་བ་གལ་ཆེ་ཤོས་ཤིག་ཡིན་འདུག་པ་་་



• 169 •
བྱང་འབྲོག་གི་ལམ་ཡིག
དང་། འབྲི་གཡག་གི་ཀོ་བའང་ལྷམ་གྱི་རྡོག་པ་དང་། “ཁམ་” ཞེས་བྱ་བ་ཀོ་
བའི་གོས་སྒམ་དང་། ཀོ་སྒྲོ་ཆེ་ཆུང་སྣ་ཚོགས་དང་། རྟ་འབོག་སོགས་རྒྱུན་གྱི་
ཉེར་སྤྱོད་བཟོ་བ་ལ་ཕན་ནུས་ཧ་ཅང་ཆེ་བ་ཞིག་ཡིན་པ་རེད། ལུག་ནི་འབྲོག་
ཡུལ་དུ་རྣམ་གྲངས་ཧ་ཅང་མང་ཞིང་འཕེལ་སྟོབས་ཆེས་ཆེ་བའི་སེམས་ཅན་་་་
ཞིག་ཡིན་འདུག་པར་མ་ཟད་འབྲོག་མིའི་རྒྱུན་གྱི་བཟའ་བའི་གཙོ་བོ་ནི་ལུག་་་་
ཤ་དང་། བཏུང་བའི་གཙོ་བོ་ནི་ལུག་ཞོ་དང་། གྱོན་པའི་གཙོ་བོ་ནི་ལུག་
ལྤགས་ཡིན་འདུག་པ་ལྟར་འབྲོག་མིའི་འཚོ་བའི་ཐོག་ཏུ་ཕན་ནུས་ཁྱད་པར་་་་
ཅན་གྱི་སེམས་ཅན་ཞིག་ཏུ་ངོས་འཛིན་བྱེད་འོས་པ་ཞིག་རེད། གཞན་ཡང་
འབྲོག་པའི་སྒོ་ནོར་དུ་མཛོ་དང་། མཛོ་མོ། ར་བཅས་མི་ཉུང་བ་ཡོད་འདུག་
ནའང་། དེ་དག་ནི་འབྲོག་མི་ལ་ཕན་ནུས་ཆེ་བའི་སྒོ་ཕྱུགས་མིན་པ་དང་། །
བ་ཕྱུགས་ནི་ས་གཤིས་དམའ་བར་འཚོ་ཐུབ་པའི་སེམས་ཅན་ཞིག་ཡིན་པ་་་་
ལྟར་འབྲོག་ཡུལ་དུ་གཏན་ནས་མེད་ཅིང་། འབྲོག་མི་ཕལ་ཆེ་བས་བ་ཕྱུགས་
ཞེས་པ་གང་ཡིན་ངོ་མི་ཤེས་པ་རེད། །
འབྲོག་མིའི་རྒྱུན་གྱི་བཟའ་བཅའི་རིགས་གཙོ་བོ་ནི་འབྲོག་ཡུལ་རང་
གི་དངོས་པོ་ཤ་དང་། མར། ཕྱུར་ར། ཐུད་དང་གྲོ་མ་བཅས་ཡིན་འདུག་པ་
དང་། གཞན་ཡང་རོང་ཡུལ་ནས་ཐོན་པའི་འབྲུ་རིགས་ནས་དང་། གྲོ། །
འབྲས། སྲན་མ་དང་། ཡུངས་མ་དང༌། ཤིང་ཏོག་སྐམ་པོའི་རིགས་རྣམས་
ཀྱང་གང་འཚམས་བེད་སྤྱོད་བྱེད་སྲོལ་ཡོད་འདུག་ནའང་། དངོས་པོ་དེ་དག་
ནི་ཧ་ཅང་ས་ཐག་རིང་ཞིང་རི་ལུང་བརྒྱ་ཕྲ་མང་པོ་བརྒལ་བའི་རོང་ཡུལ་ཁག་
ནས་གཡག་ལ་བརྟེན་ནས་སྐྱེལ་འདྲེན་བྱེད་དགོས་པར་བརྟེན་མོད་པོ་རང་མི་
འདུག བཏུང་བའི་གཙོ་བོ་ནི་ལུག་ཞོ་དང་འོ་མ་བཅས་ཡིན་འདུག་ཅིང་།



• 170 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འབྲོག་མི་རྒན་རིགས་རྣམས་ནས་ཇ་འཐུང་སྲོལ་འདུག་ནའང་། ཇ་ནི་རྒྱ་
ནག་ནས་འཐོན་དགོས་པར་བརྟེན་ཇ་ཡི་རིན་ཐང་ཆེ་ཞིང་ཆེན་དཀོན་པ་་་
སྣང་ངོ༌། །མདོར་ན་འབྲོག་མིའི་ཉིན་དུས་ཀྱི་བཟའ་བ་གལ་ཆེ་ཤོས་ནི་མར་
ཕྱུར་དང་། བཏུང་བ་གལ་ཆེ་ཤོས་ནི་ལུག་ཞོ་སྟེ་དཔེར་ན་བོད་ཀྱི་རོང་ཡུལ་
ཁག་གི་རྒྱུན་གྱི་བཟའ་བཏུང་གི་གཙོ་བོ་རྩམ་པ་དང་། ཇའམ་ཆང་བཅས་
དང་འདྲ་བར་སེམས་སོ།།
འབྲོག་མི་ཚོས་དབྱར་དུས་ཀྱི་ཆེད་དུ་“ ཤ་བམ་”ཞེས་བྱ་བ་ཞིག་ཀྱང་
བཟོ་སྲོལ་ཡོད་འདུག་ཅིང་། དེ་ནི་སྟོན་དུས་སྒོ་བཤས་བྱེད་སྐབས་སུ་གཡག་
ཤ་བཟང་གྲས་གཟུག་ཁ་ཤས་སམ། ཡང་ན་“སྤུ་ཁོག”་ཅེས་བྱ་བ་ལུག་ཁོག་ལྷ་
གཟུག་ཚང་བའི་ནང་དུ་ནང་ཆ་རྣམས་གཙང་མར་བཀྲུས་ཤིང་སླར་བཅུགས་
ཏེ། མི་ཚང་སོ་སོའི་དགུན་མཚེར་རྣམས་སུ་“ལྕི་འབམ”་ཞེས་བྱ་བ་ཕྱུགས་ཀྱི་
ལྕི་བ་ཟླུམ་པོར་བརྩིགས་པའི་ནང་དུ་ཤིང་སྤེན་དམར་གྱི་བར་འཚང་དང་་་་་་
བཅས་ཏེ་འཇོག་གི་ཡོད་པ་རེད། དེ་ནི་དཔྱིད་སྨད་དམ་དབྱར་སྟོད་དུ་བེད་
སྤྱོད་བྱེད་ཅིང་། འབྲོག་ཡུལ་གྱི་ས་གཤིས་མཐོ་ཞིང་རྟག་པར་རླུང་སེར་གྱི་
ངད་དང་ལྡན་པ་ཡིན་སྟབས་ཤ་བམ་དུ་བཞག་པའི་ཤ་དེ་རིགས་ལ་དྲི་ངན་་་་་
སོགས་མི་འབྱུང་ཞིང་། ཕྱིར་ཅུང་ཟད་རིད་ཅིང་ནང་དུ་ཤ་སྨུག་རོ་བཅུད་
དང་ལྡན་པ་ཞིག་ཏུ་ཆགས་ཡོད་པ་རེད།
ཡང་འབྲོག་མི་ཁ་ཤས་ཀྱིས་སྟོན་དུས་སུ་ “ཞོ་རྒན” ཞེས་བྱ་བ་ཞོ་་་་
བཟང་པོར་འོ་མའི་ཁ་སྤྲིས་མང་ཙམ་བླུགས་པ་ཟོ་བ་ཆེན་པོ་ཞིག་ཏུ་བསགས་
ཤིང་འགླིང་བའི་གཡོགས་དང་བཅས་ཏེ་སྟོན་མཚེར་གྱི་ལྕི་འབམ་ནང་དུ་་་་་
༦༽ཇོག་སྲོལ་ཡོད་འདུག་ཅིང་། དེ་ནི་དགུན་སྨད་དང་དཔྱིད་སྟོད་བཅས་འོ་



• 17}，
，，，
བྱང་འབྲོག་གི་ལམ་ཡིག
ཞོ་དཀོན་པའི་དུས་སུ་བེད་སྤྱོད་བྱེད་སྲོལ་ཡོད་པ་རེད།
འབྲོག་ཡུལ་གྱི་བུད་ཤིང་གི་གཙོ་བོ་ནི་ཕྱུགས་ཀྱི་ལྕི་བ་ཡིན་འདུག་་་་
ཅིང་། དེ་ཡང་སྟོན་དུས་སུ་འབྲོག་པའི་བུ་དང་བུ་མོ་གཞོན་ནུ་དག་གིས་
དགུན་མཚེར་ཁག་ཏུའམ། སྟོན་མཚེར་རྣམས་སུ་ཕྱུགས་ལྕི་སྐམ་པོ་སྡུད་
གསོག་བྱེད་ཅིང་ལྕི་འབམ་མང་དུ་འཇོག་གི་ཡོད་འདུག དེས་ནི་དགུན་དུས་
འབྲོག་ཡུལ་གྱི་རི་ལུང་ཚང་མ་ཁ་བས་ཁེངས་ཤིང་བུད་ཤིང་འཚོལ་ཐབས་་་་་
བྲལ་བའི་ཚེ་ཕན་ཐོགས་ཤིང་། བུད་ཤིང་ཐོག་གི་དཀའ་ངལ་བསལ་ཐུབ་ཀྱི་
ཡོད་པ་རེད། དགུན་དུས་སུ་ནང་མ་རེ་བཞིན་འབྲོག་མོ་དག་གིས་ “ཨ་
སྒང་” ཞེས་བྱ་བ་ཕྱུགས་ཀྱི་ལྕི་བ་ལྷགས་པས་འཁེངས་ཏེ་རྡོ་ལྟར་མཁྲང་པོར་་་
གྱུར་པ་དེ་རིགས་ཕྱུགས་ལྷས་ནས་ཕྱིར་བཏོན་ཏེ། སྐབས་འགར་ཕྱུགས་ཀྱི་ར་
བར་བརྩིགས་པ་དང་། སྐབས་འགར་ལྷས་ཀྱི་ཉེ་འདབས་ཐང་ཞིག་ཏུ་
བཀྲམས་ཏེ། རིམ་བཞིན་སྐམ་པོར་གྱུར་པ་དག་གིས་ལྕི་འབམ་བཟོ་དགོས་ཀྱི་
ཡོད་འདུག་པ་དེ་དག་གིས་དབྱར་དུས་ཆར་ཞོད་ཆེ་བས་བུད་ཤིང་འཐོབ་་་
དཀའ་བའི་ཚེ་ཕན་ཐོགས་ཀྱིན་ཡོད་པ་རེད།
འབྲོག་མིའི་རྒྱུན་གྱི་གྱོན་ཆས་གཙོ་ཆེ་བ་ནི་ལུག་ལྤགས་དང་། ལུག་
ཚར། ལུག་བལ་གྱིས་བཟོས་པའི་འཕྱིང་བ་རྣམས་ཡིན་འདུག་ཅིང་། དར་
གོས་དང་ལཱ་བ་སོགས་ནི་དམིགས་བསལ་གྱི་གཟབ་མཆོར་སྤྲོད་ཆས་ཙམ་ལས་
དར་སྲོལ་མེད་པ་མ་ཟད་ཕྱི་ཡུལ་ནས་ཐོན་པའི་དངོས་པོ་དེ་དག་འཐོབ་ཐུབ་
པའང་དཀའ་བ་དང་། རྒྱུན་གྱི་སྤྱོད་ཆས་ཐོག་ཕན་པའང་ཆུང་བར་མངོན་



• 172 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འབྲོག་པའི་ཕྱུགས་ལས། །
འབྲོག་མི་ཚོས་དབྱར་སྟོན་དཔྱིད་གསུམ་གྱི་དུས་སྐབས་སོ་སོར་སྒོ་
ཕྱུགས་ལ་ཚྭ་སྟེར་དགོས་ཀྱི་ཡོད་འདུག་ཅིང་། དེ་ཡང་དབྱར་དུས་སུ་ཕྱུགས་
རྫི་ཚོས་སྤང་ཐང་ངོས་འཇམ་ཞིང་རྒྱ་ཆེ་བའི་ངོགས་སུ་ལན་ཚྭས་མ་ཎིའམ། །
གཡུང་དྲུང་དང་དཔལ་བེའུ་སོགས་བཀྲ་ཤིས་པའི་རི་མོར་བྲིས་པ་ན་སྒོ་་་་
ཕྱུགས་རྣམས་ཀྱིས་ས་ནག་ལ་ཐུག་གི་བར་དུ་གཙང་མར་བལྡགས་ཤིང་།
རྗེས་སུ་སྒོ་ཕྱུགས་ལ་ལན་ཚྭ་སྟེར་ཤུལ་གྱི་རི་མོ་དེ་དག་ལོ་གྲངས་མང་པོར་་་་་་
གནས་ཀྱི་ཡོད་པ་རེད། དེའི་ཚེ་ཕྱུགས་རྫི་རྣམས་ཀྱིས་ཀྱང་རང་རང་གི་
གྲོགས་དག་བོས་ཏེ་ཕྱུགས་རྩྭ་སྟེར་ཡུལ་གྱི་ཉེ་འགྲམ་ཞིག་ཏུ་“ རྫི་ལུམ”ཞེས་བྱ་
བ་དམིགས་བསལ་རྫིའུ་ཚོའི་ཐུགས་སྤྲོ་ཞིག་གཏོང་སྲོལ་ཡོད་པ་རེད། སྐབས་
དེར་ཕྱུགས་རྫི་རྣམས་ལ་དགོས་ངེས་ཀྱི་བཟའ་བཅའ་ནི་“གྲོ་ཞོ”ཞེས་པ་གྲོ་མ་
དང་ལུག་ཞོ་བསྲེས་པ་དང་། དགའ་སྤྲོ་ཆེ་བའི་ལྟད་མོ་ནི་རུ་སྐོར་ཕན་ཚུན་
གྱི་ “ཁྱུ་རྫི་” ཞེས་པའི་གཡག་གསེབ་ཆེན་པོ་རྣམས་ཀྱིས་རྡུང་ཁ་འགྱེད་པ་དེ་་
དག་ཡིན་པ་རེད། སྟོན་དཔྱིད་ཀྱི་དུས་གཉིས་སུ་ “རྭ་ཚྭ་” ཞེས་བྱ་བ་ལན་ཚྭ་
དང་ཞོ་བསྲེས་པ་ཞིག་གཡག་རྭས་འབྲི་གཡག་རེ་རེ་བཞིན་གྱི་ཁར་བླུགས་་་་་
དགོས་ཀྱི་ཡོད་འདུག་པ་འདི་ནི་འབྲོག་མིའི་ལས་དུས་གལ་ཆེ་བ་ཞིག་ཀྱང་་་་་
ཡིན་པ་རེད།
འབྲོག་ཡུལ་གྱི་ལུག་དག་ནི་རྟག་པར་ལུག་རྫིའམ་སྦྱིན་བདག་གི་་་་
ངག་ལ་ཧ་ཅང་ཉན་པོར་ཡོད་འདུག་ཅིང་། དེའི་རྒྱུ་མཚན་ནི། འབྲོག་མི་
དག་གིས་ནམ་རྒྱུན་ལུག་ལ་སྐད་གཏོང་བའི་ཚེ། ཚྭ་དང་ཞོ་ལྷན་དུ་བསྲེས་པ་
ཕྲན་བུ་རེ་སྟེར་གྱི་ཡོད་པ་རེད། དེ་ཡང་ལུག་འོ་འཇོ་རན་པའི་དུས་སུ་བཞོན་



་， 173.
-，，，--
བྱང་འབྲོག་གི་ལམ་ཡིག
མ་ཚོས་ “ཙེ་ཙེ་ཙེ་” ཞེས་ལུག་རྣམས་ལ་སྐད་གཏོང་བའི་ཚེ། ལུག་རྣམས་ས་
ཐག་རིང་ཐུང་གང་དུ་ཡོད་ནའང་མྱུར་བར་བཞོན་མ་ཚོའི་དྲུང་དུ་འདུས་པ་་་
དང་། དེ་ནས་བཞོན་མ་ཚོས་ཐག་པ་རིང་པོ་ཁ་ཤས་ཁྱེར་ནས་ “ ཐག་ཀ
ཐག་ཀ ཐག་ཀ”་ཞེས་བརྗོད་པའི་ཚེ། བཞོན་ལུག་གི་རིགས་རྣམས་ཕྱོགས་
གཅིག་ཏུ་བྱེར་བ་དང་། ཀུན་གྱིས་མགྲིན་པ་བརྐྱངས་ནས་ཕྲེང་སྒྲིག་ཏུ་སྡོད་
པ་དཔེར་ན་དམག་དཔོན་གྱིས་དམག་མིར་བརྡ་སྦྱར་བ་བཞིན་ཉན་འཇོག་་་་
བྱེད་ཤེས་ཀྱི་ཡོད་འདུག དེ་ནས་བཞོན་མ་ཚོས་བཞོན་ལུག་བརྒྱ་ནས་ལྔ་
བརྒྱ་རེ་ཙམ་གྱི་མགོ་པོ་རྣམས་ཕན་ཚུན་དུ་བསྣོལ་ཏེ་ཐག་པ་ས་རིམ་བཞིན་་་་་
ཐག་ཀ་བྱེད་ཅིང་། བཞོན་མ་འགའ་ཤས་ནས་གཡས་གཡོན་གྲལ་དབུ་ནས་
བཟུང་རིམ་བཞིན་འོ་མ་འཇོ་སྲོལ་ཡོད་འདུག་པ་འདི་ནི་ཁོ་བོ་ཅག་ལ་ལྟད་མོ་
ཡ་མཚན་པ་ཞིག་ཏུ་གྱུར་ཏོ། །འབྲོག་ཡུལ་དུ་བཞོན་འཇོ་བའི་བྱ་བ་ནི་
དམིགས་བསལ་བུད་མེད་ཀྱི་ལས་ཤིག་ཏུ་བརྩི་ཞིང་། སྐྱེས་པ་ཚོས་བཞོན་
ལས་བྱ་སྲོལ་གཏན་ནས་མི་འདུག འབྲོག་སྡེ་འགའ་ཤས་སུ་ཆུང་མ་ལ་བཞོན་
མ་ཞེས་བརྗོད་སྲོལ་ཡོད་འདུག་པའང་གཙོ་ཆེར་བུད་མེད་ཀྱི་བྱེད་ལས་ལ་་་་་་
བརྟེན་ནས་མིང་དེ་སྐད་དུ་བརྗོད་ཡོད་པར་མངོན་ནོ།།
འབྲོག་མི་དག་ལ་ཕྱུགས་ལུག་གི་རྒན་གཞོན་རྟོག་དཔྱོད་བྱེད་པའི་་་
མྱོང་ཚད་མཐོན་པོར་ཡོད་པ་ལྟར་དེ་དག་གིས་འབྲི་གཡག་གི་ “གྲུས” ཞེས་་་་
པར་རྭ་རིས་དང་། ལུག་གི་“ཁྱུགས”་ཞེས་པའི་རྭ་རིས་བཅས་ལ་བརྟེན་ནས་
རྒྱུས་མེད་པའི་ཕྱུགས་ལུག་གི་ལོ་གྲངས་ཀྱང་གསལ་པོར་ཤོད་ཐུབ་ཀྱི་ཡོད་་་་
འདུག་ཅིང་། དེ་ཡང་སྤྱིར་བཏང་འབྲི་གཡག་གི་ལོ་རྩིས་ནི།
ལོ་གྲངས། ཕོ། མོ།



• 174 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དང་པོ—བིས=བེའུ། བེའུ།
གཉིས་པ——ཡ་རུ། མོ་ཡར། །
གསུམ་པ—ཤད= སོ་གཉིས། ཤད་མོ།
བཞི་པསོ་བཞི། སོ་བཞི་མ།
ལྔ་པ—སོ་དྲུག སོ་དྲུག་མ།
དྲུག་པ——ཁ་ཚང་། ཁ་ཚང་མ།
བདུན་པ—གྲུས་གཅིག གྲུས་ཆིག་མ།
བརྒྱད་པ——གྲུས་གཉིས། གྲུས་ཉིས་མ།
དགུ་པ——གྲུས་གསུམ། གྲུས་སུམ་མ།
ཞེས་སོགས་གྲུས་གྲངས་བརྩི་ཞིང་། འབྲི་གཡག་ཕལ་ཆེ་བའི་ཚེ་
ཚད་ནི་གྲུས་བཅུ་ཕྲག་ཡན་མན་ཏེ་ལོ་གྲངས་བཅུ་བདུན་རེ་ཙམ་ཡིན་པ་རེད།
ལུག་གི་ལོ་རྩིས་ནི།
ལོ་གྲངས། ཕོ། མོ། །
དང་པོ། ལུ་གུ ལུ་གུ་
གཉིས་པ། ལ་ག ལ་མོ
གསུམ་པ། འཚེ་རུ། འཚེ་མོ།
བཞི་པ། སྙིག་པ། སྙིག་མོ།
ལྔ་བ། ཀྲིག་པ། ཀྲིག་མོ།
དྲུག་པ། ཁྱུགས་དང་པོ། ཁྱུགས་ཆིག་མ།
བདུན་པ། ཁྱུགས་གཉིས་པ། ཁྱུགས་ཉིས་མ། །
བརྒྱད་པ། ཁྱུགས་གསུམ་པ། ཁྱུགས་གསུམ་མ།



• 175 •
བྱང་འབྲོག་གི་ལམ་ཡིག
དགུ་པ། ཁྱུགས་བཞི་པ། ཁྱུགས་བཞི་མ། ཞེས་སོགས་ཁྱུགས་
གྲངས་འདྲེན་ཞིང་། ལུག་ཕལ་མོ་ཆེས་ཁྱུགས་བདུན་པ་སྟེ་ལོ་གྲངས་བཅུ་
གཉིས་ཙམ་རེ་ཐུབ་ཀྱི་ཡོད་པ་རེད། །
འབྲོག་མིས་སྒོ་ཕྱུགས་ཀྱི་ལོ་གྲངས་བརྩི་ཚུལ་དང་དེ་དག་གི་མིང་་་་་
བརྡའི་ཐ་སྙད་རྣམས་ནི་འབྲོག་མིའི་གནའ་གཏམ་དང་། ཁ་དཔེ། གླུ་སོགས་
ལས་མང་དུ་འབྱུང་བར་བརྟེན་དགོས་གནད་ཆེ་བར་བསམ་ནས་འདིར་་་་་
བཀོད་པ་ཡིན་ཞིང་། དེ་ཡང་དཔེར་ན་ཁོ་བོས་མཐོང་ཚོར་བྱུང་བའི་གསེར་
ཐའི་གླུ་ཆུང་ཞིག་གཤམ་གསལ། ལུག་འཚེ་རུ་འཚེ་མོ་མཉམ་སྐྱེས་རེད། །
བཤའ་དགོས་ན་འཚེ་རུ་སྙིང་རེ་རྗེ། །ལུག་འཚེ་མོ་མ་ལུའི་སེམས་རྟེན་རེད། །
ནོར་ཤད་ཆུང་ཤད་མོ་མཉམ་སྐྱེད་རེད། །འགེལ་དགོས་ན་ཤད་ཆུང་སྙིང་རེ་
རྗེ། །ནོར་ཤད་མོ་མ་ལུའི་སེམས་རྟེན་རེད། །དགའ་ཞིག་ལུ་གཞི་མོ་མཉམ་
སྐྱེས་རེད། །འགྲོ་དགོས་ན་ཞིག་མོ་སྙིང་རེ་རྗེ། །དགའ་ཞིག་ལུ་མ་ལུའི་སེམས་
རྟེན་རེད། ཅེས་པ་ལྟ་བུའོ། །
འབྲོག་མི་རོང་ཡུལ་དང་ཧ་ཅང་མི་རིང་བར་གནས་པ་དག་ལ་་་་་
དཀར་ལས་ཀྱི་ཡོ་བྱས་བཞོན་ཟོ་དང་། ཞོ་ཟོ། འོ་ཟོམ་དང་། དར་ཟོམ་
སོགས་ཤིང་གི་ཡོ་ཆས་གང་བཟང་ཡོད་འདུག་ཅིང་། དེ་དག་ལ་བརྟེན་ནས་
ཞོ་མར་སོགས་གང་ལེགས་བཟོ་བསྐྲུན་བྱེད་ཐུབ་ཀྱི་ཡོད་འདུག་པར་མ་ཟད་་་་
རོང་ཡུལ་དང་ཤིན་ཏུ་ས་ཐག་རིང་པའི་འབྲོག་སྡེ་དག་ལ་བཞོན་ཟོ་དང་ཞོ་ཟོ་
སོགས་ཤིང་གི་ཡོ་ཆས་ངན་ངོན་ཙམ་ལས་མེད་ཅིང་། ལྷག་པར་འོ་ཟོམ་དང་
དར་ཟོམ་ཆེ་རིགས་གཏན་ནས་མེད་པར་བརྟེན། འབྲི་ཀོས་བཟོས་པའི་ “འོ་
རྐྱལ་”ཞེས་པ་དང་། དེ་ལས་ཆེ་བ་“དར་རྐྱལ་”ཞེས་བྱ་བའི་རྐྱལ་པའི་ནང་དུ་



• 176 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འོ་མ་དཀྲོགས་དགོས་ཀྱི་ཡོད་འདུག་པ་དེ་དག་གིས་ཀྱང་ལས་སླའི་ངང་ནས་་་
འབྲི་མར་གང་ལེགས་བཟོ་ཐུབ་ཀྱི་ཡོད་པ་རེད། །
འབྲོག་པའི་ཤེ་ནོར།
འབྲོག་མིའི་སྒོ་ཕྱུགས་ཀྱི་ནང་དུ་ཤེ་ནོར་ཞེས་བྱ་བའི་འབྲི་གཡག་་་་
གི་རྭ་ཐམ་མི་འདྲ་བ་ཅི་རིགས་ཡོད་པ་མང་དུ་སྣང་ཞིང་། དེ་དག་ནི་འབྲོག་
སྡེ་སོ་སོའི་ཁུལ་གྱི་དགོན་སྤྱི་ཁག་གམ། བླ་སྤྱི་ཁག་གམ། འབྲོག་སྡེ་དེའི་
ཁོངས་ཀྱི་སྤྱི་གང་རུང་ནས་བཞག་པའི་ཤེ་ནོར་ཏེ། ནོར་བདག་སོ་སོས་ལོ་རེ་
བཞིན་ཤེ་བདག་ལ་ “ ཤེ” ཞེས་བྱ་བའི་མར་ཞིག་འབུལ་དགོས་ཀྱི་ཡོད་པ་་་་
རེད། ཤེ་ཚད་ནི། འབྲི་ “གྲུས་མ་” ཞེས་པ་བེའུ་ཡོད་པ་རེ་ལ་ཡུལ་ནང་གི་
མར་རྒྱ་བཅུ་རེ་དང་། “ཡར་མ་” ཞེས་པ་ཡ་རུ་ཡོད་པའི་བཞོན་འབྲི་ལོ་
གཉིས་མ་རེར་མར་རྒྱ་ལྔ་རེ་བཅས་ལོ་ཤེར་འབུལ་དགོས་པ་དང་། འབྲི་མ་ཤི་
གོད་ཤོར་ན་དེའི་ཤ་ཀོ་རྣམས་ཤེ་བདག་ལ་རྩིས་འབུལ་ཐོག་འཕེལ་བརྒྱུད་་་་་
གང་ཡོད་ངོས་སྤྲོད་དང་འབྲེལ་རྭ་ཐམ་ཞུ་དགོས་ཀྱི་ཡོད་པ་རེད། གཡག་གི་
རིགས་ལ་ཤེ་ཁྲལ་དམིགས་བསལ་གང་ཡང་མི་འདུག་ཅིང་། འོན་ཀྱང་ཤི་
གོད་ཤོར་བའི་ཚེ་གཡག་དེའི་ཤ་ཀོ་དང་རྭ་རྭ་ཐམ་དང་ལྡན་པ་ཤེ་བདག་ལ་་་་
རྩིས་འབུལ་བྱེད་དགོས་པ་རེད།
ཤེ་བདག་རྣམས་“ ཤེ་རྩིས”ཞེས་བྱ་བ་འབྲི་ཤེ་བསྡུ་བ་དང་། ཤེ་ནོར་
གྱི་འཕེལ་སྐྱེད་ངོས་ལེན་བྱེད་པའི་ཆེད་དུ་ལོ་རེ་བཞིན་དབྱར་དུས་སུ་ཤེ་ནོར་
གང་དུ་ཡོད་པའི་གནས་རྣམས་སུ་འགྲུལ་བཞུད་བྱེད་ཅིང་། སྐབས་དེར་ཤེ་
བདག་སོ་སོའི་ཤེ་ནོར་གྱི་རྭ་ཐམ་ལའང་ཞིབ་འཇུག་བྱེད་ཀྱི་ཡོད་པ་རེད། རྭ་



• 177 •
བྱང་འབྲོག་གི་ལམ་ཡིག
ཐམ་ནི་ཤེ་བདག་དགོན་སྤྱི་དང་བླ་སྤྱི་སོགས་གང་ཡིན་དེའི་མིང་ཡིག་བཀོད་་་་
པའི་ལྕགས་ཀྱི་ཐམ་ཁ་ཞིག་ཡོད་འདུག་པ་དེ་མེར་བསྲེགས་ནས་སེམས་ཅན་་་་
གྱི་རྭ་ལ་གཏིང་ཟབ་ཏུ་བརྒྱབས་པ་ཞིག་རེད།
འབྲོག་པའི་ཚེ་ཐར།
འབྲོག་པའི་སྒོ་ཕྱུགས་ཀྱི་ནང་དུ་ “ཚེ་ཐར་” ཞེས་བྱ་བའི་འབྲི་་་་
གཡག་དང་ལུག་སོགས་རྣ་ཚར་ལྡན་པ་མང་དུ་ཡོད་འདུག་ཅིང་། དེ་དག་ནི་
སྲོག་འཕྲོག་པའི་འཇིགས་པ་ལས་ཐར་བའི་སྒོ་ནོར་དག་ཡིན་པ་རེད། དེ་
ཡང་འབྲོག་མི་ཚོས་ནམ་རྒྱུན་དུ་ཚེ་རིང་པོ་འབྱུང་བའི་ཆེད་དུ་སྒོ་ཕྱུགས་མང་
པོ་ཚེ་ཐར་གཏོང་སྲོལ་ཡོད་འདུག་པ་དང་། ཁྱད་པར་ནང་མི་འགའ་ཞིག་གི་
ཚེ་ལ་བར་ཆད་འབྱུང་ཉེན་ཆེ་བའི་ན་ཚ་སོགས་བྱུང་བའི་ཚེ་སྒོ་ཕྱུགས་དུ་མ་་་
ཚེ་ཐར་གཏོང་སྲོལ་ཡོད་པ་རེད། ཚེ་ཐར་གཏོང་ཚུལ་ནི། གཡག་དང་ལུག་
སོགས་ཚེ་ཐར་གཏང་བྱ་གང་ཡིན་དེ་རང་རང་གི་བླ་མཆོད་ཀྱི་དྲུང་དུ་ཁྲིད་དེ་
ཚེ་ཐར་གནང་རོགས་ཞེས་ཞུ་དགོས་ཞིང་། བླ་མཆོད་དེས་མགོན་པོ་ཚེ་
དཔག་མེད་ཀྱི་མཚན་གཟུངས་དུད་འགྲོ་དེའི་རྣ་བར་བསྒྲགས་ཏེ། དུས་དེ་
ནས་བཟུང་སེམས་ཅན་དེ་སྲོག་འཕྲོག་པའི་འཇིགས་པ་ལས་གྲོལ་བ་ཡིན་པ་་་
དང་། དེའི་བདེན་མཐུ་ལ་བརྟེན་ཏེ་སྦྱིན་པའི་བདག་པོའི་ཚེ་གེགས་ཀྱི་བར་
ཆད་མཐའ་དག་ཞི་ཞིང་། ཚེ་བསོད་རྒྱས་པ་དང་། སྦྱིན་བདག་དང་དུད་
འགྲོ་བཅས་མཐར་ཐུག་མངོན་མཐོ་དང་ངེས་ལེགས་ཀྱི་གོ་འཕང་འཐོབ་པའི་
སྨོན་ལམ་དང་ཤིས་བརྗོད་མང་དུ་མཛད་མཐར་ “ཚེ་སྐུད་” ཅེས་པ་རས་་་་་
སྣའམ་བལ་སྐུད་གང་རུང་ཚོན་དམར་ཅན་གྱི་རྣ་ཚར་ཞིག་གནང་བ་དང་།



• 178 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྦྱིན་བདག་དེས་རྣ་ཚར་དེ་དག་ཚེ་ཐར་ཀྱི་རྣ་བ་གཡས་གཡོན་དུ་འདོགས་་་་་
ཀྱིན་ཡོད་པ་རེད། སྒོ་ཕྱུགས་གང་ཞིག་ཚེ་ཐར་བྱས་ཟིན་པའི་རྗེས་སུ་སྦྱིན་
བདག་དེ་ལ་འཚོ་བའི་ཐོག་གི་དཀའ་ངལ་ཅི་འདྲ་ཞིག་བྱུང་ནའང་གསོད་་་་་
སྲོལ་མེད་པ་མ་ཟད་གཡག་ཡིན་ན་ལོ་ན་རྒན་པའི་དུས་སུ་དོས་མི་འགེལ་་་་་
ཞིང་། “ཚེ་གཡོག་” ཅེས་པ་ཚེ་ཐར་གྱི་རིགས་རྣམས་ལ་དམིགས་བསལ་གྱིས་
རྒན་གཡོག་བྱེད་ཀྱི་ཡོད་པ་རེད།
འབྲོག་པའི་ཆས་ལུགས།
འབྲོག་ཡུལ་དུ་དབྱར་དུས་ཐུང་ངུ་ཙམ་ཞིག་ལས་ནམ་ཟླ་བྱིངས་ནི་གྲང་ངད་་་་
དང་ལྡན་པ་ཁོ་ན་ཡིན་པར་བརྟེན་འབྲོག་མིའི་གྱོན་ཆས་ཀྱི་གཙོ་བོ་ནི་ལུག་་་་
ལྤགས་ཤ་སྟག་ཡིན་པ་རེད། དབྱར་གཞུང་དུ་འབྲོག་པའི་གཞོན་ནུ་འགའ་
ཤས་ཀྱིས་ལྭ་བའི་གོས་སམ་རས་གཡོགས་ལྡན་པའི་ཡུག་ཚར་གྱི་གོས་སོགས་་་་
གྱོན་སྲོལ་འདུག་ནའང་དེས་ནི་ཉིན་ཁ་ཤས་ཙམ་ལས་གྲང་ངད་སེལ་མི་ནུས་་་
ཤིང་ཕན་ཐོགས་མེད་པ་རེད། འབྲོག་མི་ཚོའི་གྱོན་པ་ནི་ལུག་ལྤགས་ཀྱིས་
བཟོས་པའི་ “ པགས་སླག་” ཅེས་པའི་མཐར་རས་དམར་གྱི་མཐའ་གོང་ཤན་
ཡོད་པ་དང༌། འགའ་ཤས་ནི་རས་དམར་གྱི་མཐར་གཟིག་ལྤགས་གྱི་མཐའ་
གོང་ཤན་ཡོད་པ་དང་། ཡང་དེ་ལས་བཟང་བའི་གྲས་ནི་ལུག་ཚར་གྱི་གྱོན་
པར་དགོ་ལྤགས་སམ་ཤཱ་ལྤགས་ཀྱི་གཡོགས་དང་རས་དམར་གཟིག་ལྤགས་ཀྱི་
མཐའ་གོང་ཤན་ལྡན་པ་དང་། ལུག་ཚར་གྱི་སྟོད་ཐུང་དང་དོར་མ་ལ་དགོ་
ལྤགས་ཀྱི་ཕྱི་གཡོགས་ལྡན་པའམ་སྤྱང་ལྤགས་ཀྱི་དོར་མ་དང་། འཕྱིང་ལྷམ་
མམ་ཀོ་བའི་ལྷམ་དང་། དབྱར་དུས་སུ་འཕྱིང་ཞྭ་དང་དགུན་དུས་སུ་ཝ་ཞྭ་



• 179 •
-
བྱང་འབྲོག་གི་ལམ་ཡིག
བཅས་གྱོན་སྲོལ་ཡོད་པ་རེད། བུད་མེད་རྣམས་ནས་ཀྱང་གོང་གསལ་ལྟར་གྱི་
པགས་སླག་གམ་ཚ་སླག་གང་རུང་གི་མཐའ་ནས་དབུས་སུ་རིམ་བཞིན་རས་་་་་
སྔོ་ལྗང་དམར་སེར་དཀར་པོ་བཅས་ཕྲེང་སྒྲིག་གི་མཐའ་གོང་ཤན་ཡོད་པ་་་་་
དང་། འགའ་ཤས་ཀྱིས་དེའི་ཕྱི་མཐར་གཟིག་ལྤགས་སམ་སྲམ་ལྤགས་ཀྱི་ཤན་
ཆུང་ཡོད་པ་དག་གྱོན་སྲོལ་ཡོད་འདུག་ཅིང་། དབྱར་དགུན་སོ་སོའི་ལྷམ་
དག་ནི་སྐྱེས་པ་དང་ཕྱོགས་ཀུན་ནས་འདྲ་བར་སྣང་ངོ༌།། །།
དེ་དག་ནི་འབྲོག་མིའི་རྒྱུན་གྱི་གྱོན་ཆས་ཏེ་གཟབ་མཆོར་གྱི་གོས་་་་་
ཆས་དག་ནི་ཝ་ལྤགས་སམ་སྤྲེ་ལྤགས་སོགས་རིན་ཐང་ཅན་གྱི་པགས་རིགས་་་
ཀྱིས་བཟོས་པའི་སླག་པར་གོས་ཆེན་སོགས་དར་ཟབ་རིན་ཐང་ཅན་གྱིས་་་་་
གཡོགས་པ་ཙམ་ལས་བཟོ་སྟངས་མཐའ་དག་འདྲ་བར་སྣང་ངོ་།།
.
འབྲོག་པའི་རྔོན་བདའ།
དབྱར་སྨད་དུ་བྱང་འབྲོག་གི་མི་གཞོན་མང་ཙམ་ཆིག་སྒྲིལ་གྱིས་་་་
ཁལ་གཡག་མང་དུ་འདེད་དེ་འབྲོག་ཐང་ཐག་རིང་ན་གནས་པའི་འབྲོང་་་་་་
བརྔོན་དུ་འགྲོ་སྲོལ་ཡོད་པ་རེད། དེ་ཡང་འབྲོག་ཐང་ཕལ་མོ་ཆེར་“ནུ་
ལུ་” ཞེས་བྱ་བའི་འབྲོང་རྒོད་ཁེར་རྐྱང་དུ་གནས་པ་མང་དུ་ཡོད་འདུག་པ་དེ་
རིགས་ནི་གཟུགས་བངས་ཧ་ཅང་ཆེ་ཞིང་ཤ་ཧ་ཅང་མཁྲེགས་པོ་ཡོད་པར་་་་་
བརྟེན་གསོད་སྲོལ་མེད་ཅིང་། ཁོང་ཚོར་དགོས་པའི་འབྲོང་ནི་འབྲོང་ཁྱུའི་
ནང་དུ་གནས་པའི་འབྲོང་ཤད་དམ་འབྲོང་འབྲི་མ་གཞོན་རིགས་རྣམས་ཡིན་
པ་རེད། འབྲོང་གསོད་མཁན་ཚོ་འབྲོང་ཁྱུའི་གནས་ཕྱོགས་སུ་སླེབས་པའི་
ཚེ། ཐོག་མར་སྤོ་བརྩེགས་ཀྱི་གབ་ཁུང་འགའ་ཤས་བཟོ་ཞིང་། དེའི་ནང་དུ་



• 180 • ་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྔོན་པ་འགའ་ཤས་ཀྱིས་མེ་མདའ་ཐོགས་ཏེ་སྡོད། རྔོན་པ་གཞན་དག་གིས་
རྟ་ཞོན་ཏེ་འབྲོང་ཁྱུ་གང་དུ་གནས་ཕྱོགས་དངོས་ཀྱི་མཐའ་བསྐོར་ནས་འབྲོང་
རྣམས་རྔོན་པའི་གབ་ཁུང་གི་ཕྱོགས་སུ་འགྲོ་ཐབས་བྱེད་ཀྱི་ཡོད་པ་རེད།
ནམ་འབྲོང་རྣམས་གབ་ཁུང་དང་ཉེ་བའི་སར་སླེབས་པའི་ཚེ། འབྲོང་འདེད་
མཁན་གྱི་རྔོན་པ་ཚོ་མྱུར་བར་ས་ཐག་རིང་པོར་འབྲོས་ཤིང་། དེའི་ཚེ་གབ་
ཁུང་ན་གནས་པའི་རྔོན་པ་ཚོས་འབྲོང་གཞོན་གྱི་རིགས་རྣམས་འདེམས་ནས་
ནས་གསོད་སྲོལ་ཡོད་པ་རེད། འོན་ཀྱང་འབྲོང་ཁ་ཤས་ལ་མེ་མདའ་ཐེབས་
ནས་ཁྲག་ཐོན་པའི་ཚེ། འབྲོང་ཁྱུ་དག་དེར་འདུས་ཤིང་ “ཁྲག་འབོད་” ཅེས་
བྱ་བའི་འུར་ཅོ་དྲག་པོར་སྒྲོག་ཅིང་རྔོན་པ་སོགས་མཐོང་ན་ཀུན་ཀྱང་དེ་་་་
ཕྱོགས་སུ་རྒྱུག་གི་ཡོད་པ་རེད། སྐབས་དེར་ཐག་རིང་དུ་བྲོས་ཕྱིན་པའི་རྔོན་
པ་ཚོས་ཀི་སྒྲ་དང་མེ་མདའི་སྒྲ་བཏོན་པ་ན་འབྲོང་ཁྱུ་རྣམས་དེ་ཕྱོགས་སུ་འགྲོ་
ཞིང་། དེ་ནས་གནས་གཞན་དུ་འགྲོ་བ་ལས་སླར་གབ་ཁུང་གི་ཕྱོགས་སུ་ཡོང་
གི་མེད་པ་རེད། སྐབས་འགར་རྔོན་པ་ཚོའི་ལས་སྟབས་ཉེས་པའི་དབང་གིས་
འབྲོང་ཁྱུས་རྔོན་པའི་གབ་ཁུང་རྙེད་དེ་རྔོན་པ་བསད་པའི་ལོ་རྒྱུས་ཀྱང་མང་་་་
དུ་སྣང་ངོ་། །
འབྲོག་པའི་རྔོན་པ་ཚོའི་ངག་སྒྲོས་སུ་“འབྲོང་ནི་གཟུགས་བོངས་ཧ་
ཅང་མཐོན་པོ་ཡིན་སྟབས་འབྲོང་གིས་རྭས་རྔོན་པ་ཚོ་གསད་ཐུབ་ཀྱི་མ་རེད།
འོན་ཀྱང་ཉེན་ཆེ་བ་ནི་འབྲོང་གིས་མིའི་སྟེང་དུ་བྲོ་འཁྲབ་པའམ་ཡང་ན་་་་་
འབྲོང་གིས་ལྕེས་བལྡགས་ནས་མི་གསོད་ཀྱི་ཡོད་པ་རེད་” ཅེས་ཟེར་རོ། །
སྤྱིར་བཏང་འབྲོང་ནི་མིའི་རིགས་ལ་གནོད་འཚེ་གང་ཡང་མི་བྱེད་པའི་་་་་
དྭགས་ཤིག་རེད། ང་ཚོ་འབྲོང་ཁྱུ་གནས་པའི་འབྲོག་ཐང་དུ་འགྲོ་བའི་ཚེ།



• 181 •
བྱང་འབྲོག་གི་ལམ་ཡིག
འབྲོང་རྣམས་དལ་བུར་འབྲོག་ཐང་གཞན་དག་ཏུ་འགྲོ་བའམ། འགའ་ཤས་
ནི་ང་ཚོ་དང་ཧ་ཅང་ཉེ་བའི་སར་སྡོད་ཅིང་ང་ཚོ་ལ་ཡ་མཚན་པའི་རྣམ་པས་་་
བལྟས་ཏེ་ལྷོད་པོར་ང་ཚོའི་དྲི་རྣམ་ཀྱི་འདུག འབྲོག་མིའི་གནས་ཡུལ་དང་ཉེ་
བའི་འབྲོག་ཐང་རྣམས་སུའང་འབྲོང་ཁྱུ་དུ་མ་ཡོད་འདུག་ཅིང་། འོན་ཀྱང་
དེ་དག་ནི་འབྲོག་ཡུལ་སོ་སོའི་རྔོན་ཁྲིམས་ཀྱི་ཁོངས་སུ་ཚུད་ཡོད་པར་བརྟེན་་་་
རང་གཞན་སུས་ཀྱང་གསོད་ཆོག་གི་མེད་པ་རེད། འབྲོག་མི་ཚོའི་བསམ་པར་
རི་དྭགས་ཀྱི་རིགས་རྣམས་ནི་ཡུལ་ལྷ་སོ་སོའི་སྒོ་ནོར་ཡིན་པ་དང་། ལྷག་པར་
དུ་འབྲོང་ནི་འབྲོག་མི་ཚོའི་གཡག་དང་འདྲ་ཞིང་། དགོ་བ་དང་གནའ་བ་
དག་ནི་འབྲོག་མིའི་ར་ལུག་དང་འདྲ་ལ། རྐྱང་ནི་འབྲོག་མིའི་རྟ་དྲེལ་དང་
འདྲ་བ་སྟེ། དེ་དག་ནི་ཡུལ་ལྷའི་སྒོ་ཕྱུགས་གནད་ཆེན་ཡིན་པར་བརྟེན་སུས་
ཀྱང་གསོད་མི་ཆོག་ཅིང་། སུ་ཞིག་གིས་བསད་ན་དེ་ནི་ཡུལ་ལྷ་དང་འཁོན་
གཞིར་འགྱུར་བ་དཔེར་ན་འབྲོག་མི་ཕན་ཚུན་གྱི་རྩོད་གཞི་ལ་བརྟེན་ནས་་་་་
ཏིས་རྩོད་འབྱུང་བ་ལྟར་ཧ་ཅང་ཉེན་ཆེ་བར་ངོས་འཛིན་ཀྱི་ཡོད་པ་རེད།
ཡ་མཚན་འོས་པའི་གཏམ་ཞིག་ནི། འབྲོག་མིའི་རྔོན་པ་འགའ་ཞིག་
ན་རེ། “སྐབས་ཤིག་ཏུ་ང་ཚོས་འབྲོང་གཡག་ཆེན་པོ་ཞིག་བསད་པ་ཡིན།
འབྲོང་ གཡག་ དེའི་ རྒྱབ་ གྱི་ སྤུ་ རྩིད་ ཀྱི་ ནང་ དུ་ འབྲུའི་ སྙེ་ མ་ ཁ་ ཤས་་་་་་
འདུག་” ཅེས་དང་། ཡང་རྔོན་པ་གཞན་ཞིག་ན་རེ། “འབྲོང་གཡག་གི་རྒྱབ་
ཤ་དང་རྒྱབ་ཀོ་ནི་ཧ་ཅང་མཁྲེགས་པོ་དང་འཐུག་པོ་ཡོད་བ་དེས་སྦྲའི་ཀ་་་་
བའང་བཟོ་ཆོག་གི་རེད། དེའི་རྒྱུ་མཚན་ནི་ཡུལ་ལྷ་ཚོས་འབྲོང་གཡག་གི་
རྒྱབ་ཏུ་ཁལ་འགེལ་གྱི་ཡོད་པ་རེད་” ཅེས་ཟེར་རོ། དེའི་ལོ་རྒྱུས་སྐོར་ཁོ་བོས་
འབྲོག་མི་རྒན་པོ་དག་ལ་འདྲི་ཞིབ་ནན་ཏན་བྱས་པས། འབྲོག་མི་རྒན་པོ་
，



• 182 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
དག་ཁ་མཐུན་པར། “ང་ཚོ་འབྲོག་ཡུལ་གྱི་ཡུལ་ལྷ་དྲག་རྩལ་ཅན་རྣམས་རོང་
ཡུལ་དུ་གཤེགས་ཏེ་ལོ་ཏོག་ལ་སེ་ར་དྲག་པོ་རྒྱག་ཅིང་། འབྲུ་རྣམས་ཤྭ་བའི་
རྒྱབ་ཁལ་ལམ། སྙེ་མ་རྣམས་འབྲོང་གི་རྒྱབ་ཏུ་འགེལ་ནས་སླར་འབྲོག་ཡུལ་
དུ་གཤེགས་ཀྱི་ཡོད་པ་རེད།” ཅེས་དང་། འབྲོང་ཡུལ་གྱི་བྱིས་པ་ལོ་མ་ལོན་
པར་ཤི་བ་དེ་དག་ནི་ཡུལ་ལྷ་དྲག་རྩལ་ཅན་རྣམས་ཀྱི་སེ་ར་དྲིལ་མཁན་དུ་་་་༌་
འགྱུར་ཞིང་། དེ་དག་གིས་དྲིལ་བའི་སེར་ར་རྣམས་རོང་ཡུལ་དུ་དྲངས་ནས་
རོང་གི་འབྲུ་རིགས་རྣམས་ལེན་གྱི་ཡོད་པ་རེད།” ཅེས་ཟེར་རོ།（ནམ་རྒྱུན་
འབྲོག་ཡུལ་དུ་མི་ཤི་བའི་རྗེས་སུ་ཞག་བཞི་བཅུ་ཞེ་དགུ་མ་ཟིན་བར་དགེ་རྩ་་་
རྒྱ་ཆེན་པོ་སྒྲུབ་སྲོལ་ཡོད་འདུག་ནའང་། བྱིས་པ་ལོ་མ་ལོན་པ་ཤི་བའི་རྗེས་
སུ་བདུན་ཕྲག་གཅིག་ཙམ་གྱི་རིང་ལ་གསུར་བསྔོ་བྱེད་པ་ཙམ་ལས་དམིགས་་་་
བསལ་གྱི་དགེ་རྩ་རྒྱུན་རིང་དུ་སྒྲུབ་སྲོལ་མི་འདུག་པའང་རྒྱུ་མཚན་དེ་ལྟ་བུ་་་
ཞིག་ཡིན་པར་སེམས་སོ།།）
རྒྱུ་མཚན་གཞན་ཞིག་ནི། ཁོ་བོ་ཅག་ཨ་རིག་རྫ་ཞེས་བྱ་བའི་འབྲོག་སྡེར་
འབྱོར་བའི་ཚེ། ཡུལ་དེར་རྡ་ལོ་ཞེས་བྱ་བའི་མི་ཚང་འབྱོར་པ་འབྲིང་ཙམ་པ་
ཞིག་ཡོད་འདུག་པ་དེ་ཚང་གི་ཁྱེའུ་ལོ་བཅུ་གཉིས་ལོན་པ་འགུ་ལུ་ཞེས་པ་དེ་་་་
རི་ལ་ལུག་རྫི་རུ་ཕྱིན་ཏེ་དེ་ནུབ་སླར་ནང་ལ་ལོག་ཏུ་མེད་ཅིང་། ཉིན་རྗེས་
མར་ནང་མི་ཚང་མ་རི་ལུང་ཀུན་ཏུ་ཕྱིན་ཏེ་བཙལ་ཀྱང་མ་རྙེད། དེ་ནས་ཉིན་
དྲུག་གི་རྗེས་སུ་རྫིའུ་འགའ་ཤས་ཀྱིས་ཁྱེའུ་འགུ་ལུ་ཞེས་པ་དེ་ཨ་བོ་ལྷ་ཆེན་་་་་་
ཞེས་བྱ་བའི་ཡུལ་ལྷ་དེའི་རི་ངོགས་སུ་འགྲོ་བར་མཐོང་ནས་རྗེས་དེད་བྱས་་་་་
འདུག་ནའང་རྫ་རིའི་ནང་ཏུ་ཤོར་ཏེ་མ་ཐོབ། དེའི་ཉིན་རྗེས་མར་ནང་མི་
དང་ཡུལ་མི་ཕལ་ཆེ་བ་རྫ་རིར་ཕྱིན་ཏེ་རྫ་གསེང་ཀུན་ཏུ་ཉུལ་བའི་མཐར་ཁྱེའུ་



• 183.
བྱང་འབྲོག་གི་ལམ་ཡིག
དེ་རྫ་རྡོ་ཆེན་པོ་གཉིས་ཀྱི་འོག་ཏུ་ཡིབས་པ་ལས་རྙེད་དོ། །ལོན་ཀྱང་ཐོག་
མའི་དུས་སུ་ཁོའི་རང་གཤིས་ནི་མ་འདྲིས་པའི་རི་དྭགས་ལྟར་མིའི་རིགས་ལ་་་
འཇིགས་སྣང་ཅན་ཞིག་ཏུ་གྱུར་ཡོད་འདུག་ནའང་། ཁོ་བོ་ཅག་རྡ་ལོའི་ནང་
དུ་འབྱོར་བའི་ཚེ་དྲན་པ་བག་ཕེབས་ཤིང་དྲི་བ་ཚང་མ་ལ་ལན་ཤོད་ཤེས་ཀྱི་་་
འདུག ཁོ་ན་རེ། “ངས་རྡོ་ལེབ་གཙང་མ་ཞིག་གི་ཐོག་ཏུ་རྫི་ཞོ་བླུགས་ཏེ་
དལ་བུར་འཐུང་བཞིན་ཡོད་པའི་ཚེ་གློ་བུར་དུ་ངའི་རྒྱབ་ཕྱོགས་ནས་འཐེན་་་་
མཁན་ཞིག་འདུག་ཅིང་། ཕར་བལྟས་པས་མི་ནག་རལ་ལུ་ཅན་འཕྱིང་གོས་
གྱོན་པ་འཇིགས་སུ་རུང་བ་ཞིག་གིས་ང་ཨ་བོ་ལྷ་ཆེན་གྱི་རྫིའུ་ཡིན། ཁྱོད་ཀྱི་
ཕས་ངའི་དགོ་བ་གཉིས་བསད་སོང་བ་དེའི་སྟོང་འཇལ་དུ་འགྲོ་ཞིག་”ཟེར་ཏེ་
ངའི་མགྲིན་པ་ལ་ཐག་པ་ཞིག་བཏགས་སོང་བ་དེ་ནས་བཟུང་སླར་འདིར་་་་་
ནང་དུ་འབྱོར་བའི་བར་དུ་གནས་ཚུལ་གང་བྱུང་ཤེས་ཀྱི་མི་འདུག་ཅེས་་་་་
དང་། “སྐབས་འགར་ངས་འཕྱིང་བའི་སྦྲ་ཆེན་ལ་གོས་ཆེན་གྱི་ཡོལ་བ་ཡོད་
པ་ཞིག་ཏུ་བཟའ་བཏུང་གི་སྐོར་ཧ་ཅང་ཡག་པོ་ཞིག་ཡོད་པ་དྲན་གྱི་འདུག་
ཅེས་པ་ཙམ་ལས་གཞན་ཁ་གསལ་གང་ཡང་ཤོད་དུ་མི་འདུག ཁོ་བོས་ཁྱེའུ་
དེའི་ཕ་ལ་དགོ་བ་བསད་པ་ཡིན་མིན་དྲིས་པས། ཕ་དེས་ཡིད་ཆེས་དྲག་པོ་
དང་བཅས་ཏེ་ན་རེ། “ངས་ཟླ་བ་གཅིག་གི་སྔོན་དུ་ཚྭ་ལེན་དུ་འགྲུལ་བཞུད་
བྱེད་ཞོར་དུ་དགོ་བ་གཉིས་བསད་པ་ཡིན། འོན་ཀྱང་དེའི་གནས་ཚུལ་ངའི་
ཁྱེའུ་སུས་ཀྱང་ཤེས་ཀྱི་མ་རེད། འདི་ནི་ཡུལ་ལྷ་ཨ་བོ་ལྷ་ཆེན་གྱི་བཀའ་ཆད་
དངོས་བདེན་ཡིན་འདུག་ཅིང་། ད་ཕྱིན་ངས་རི་དྭགས་གཏན་ནས་མི་གསད་
པའི་ཁས་ལེན་བྱེད་ཀྱི་ཡིན། མ་ཟད་ཨ་བོ་ལྷ་ཆེན་ལ་གསོལ་མཆོད་ཟབ་རྒྱས་
ཤིག་བྱ་དགོས་འདུག་”ཅེས་ཟེར་བས་ཁོ་བོ་ཅག་ཐུན་མོང་གིས་ལྷ་བསངས་ཀྱི་



• 184 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆོ་ག་རྒྱས་པ་ཞིག་བསྒྲུབས་པ་ཡིན།
འབྲོག་ཡུལ་ཁག་ཏུ་དེ་འདྲ་བའི་ལོ་རྒྱུས་མུ་ཅན་དུ་ཡོད་པར་བརྟེན་
འབྲོག་མི་དག་གིས་རི་དྭགས་བརྔོན་པ་ལ་དེ་ཙམ་དགའ་བོ་མི་བྱེད་ཅིང་།
གཞོན་ནུ་ཉུང་ཤས་ཀྱིས་རི་དྭགས་བཤོལ་བ་དེ་དག་ནི་རྒྱུས་མེད་པའི་ཡུལ་་་་་་
དག་ཏུ་འགྲུལ་བཞུད་བྱེད་དགོས་ཀྱི་ཡོད་པ་རེད། །
སྤྱང་ཀུ་ནི་འབྲོག་ཡུལ་གྱི་དགྲ་བོ་ཆེ་ཤོས་ཤིག་ཡིན་པ་ལྟར་འབྲོག་མི་
ཕོ་མོ་སུས་མཐོང་ནའང་དེ་འཕྲལ་དུ་གསོད་ཀྱི་ཡོད་པ་རེད། དེ་ཡང་འབྲོག་
མི་ཞིག་གིས་སྤྱང་ཀི་ཞིག་སོད་པའི་ཚེ། མི་དེས་སྤྱང་ལྤགས་ཁྱེར་ནས་འབྲོག་
སྡེ་དེར་“སྤྱང་ལྡོམ་”ཞེས་བྱ་བའི་སློང་མོ་ཞིག་འགྲོ་སྲོལ་ཡོད་འདུག་ཅིང་། མི་
ཚང་སོ་སོ་ནས་མི་དེ་ལ་མར་དང་ཕྱུར་ར་སོགས་མི་ཉུང་བ་རེ་སྟེར་དགོས་ཀྱི་་་
ཡོད་པ་རེད། གལ་ཏེ་མི་ཚང་ཞིག་གིས་མི་དེ་ལ་སྤྱང་ལྡོམ་” གང་ཡང་མ་སྟེར་
བ་ཡིན་ན། མི་དེས་ “སྤྱང་སྣ་གཏུག” ཅེས་བྱ་བ་སྤྱང་ལྤགས་ཀྱི་སྣ་དེ་མི་ཚང་
དེའི་ལྷས་འདབས་ཀྱི་རྡོ་ཞིག་ལ་གཏུགས་ནས་ལོག་ཅིང་། དེའི་དོན་ནི་ཡུལ་
དེར་ལོ་གཅིག་གི་རིང་ལ་སྤྱང་ཀིའི་འཚེ་བ་གང་ཡོད་པའི་རྐྱེན་ངན་མཐའ་་་་
དག་མི་ཚང་དེའི་སྒོ་ཕྱུགས་ཀྱི་སྟེང་དུ་སྨིན་པའི་དོན་རེད། གནས་ཚུལ་དེ་ནི་
འབྲོག་ཡུལ་དུ་ལོ་རྒྱུས་ཡོད་པ་ཙམ་ལས་སྤྱང་ལྡོམ་པ་སུ་ཞིག་གིས་ཀྱང་སྤྱང་སྣ་
གཏུགས་ནས་ཕྱིན་ཚུལ་ཉེ་རབས་ཀྱི་ལོ་རྒྱུས་ཤོད་འོས་མི་སྣང་ཞིང་། གང་
ལྟར་ཡང་འབྲོག་མི་ཚོས་སྤྱང་ལྡོམ་པ་དག་ལ་བྱ་དགའ་ལེགས་པོར་སྟེར་གྱི་་་་༌
ཡོད་པ་རེད།



བྱང་འབྲོག་གི་ལམ་ཡིག
• 185 •
འབྲོག་པའི་རེ་སྟོན།
འབྲོག་མི་ཚོས་ལོ་རེ་བཞིན་དབྱར་དུས་སུ་སྦྲ་རེ་གསར་པ་བསྣན་་་་
པ་དང་། སྦྲའི་ཆོན་ཐག་བརྗེ་བ་དང་། སྐབས་འགར་སྦྲ་ཕྱི་ནང་བརྗེ་བ་
སོགས་མདོར་ན་སྦྲ་ལ་རེ་གསོས་གང་དགོས་བྱེད་ཀྱི་ཡོད་འདུག་ཅིང་། སྦྲ་
གསོས་གྲུབ་པའི་ཉིན་དེར་ “རེ་སྟོན་” ཞེས་བྱ་བའི་སྟོན་མོ་ཆུང་ངུ་ཞིག་བྱེད་་
སྲོལ་ཡོད་པ་རེད། སྟོན་མོ་དེར་རང་རང་གི་གཉེན་ཚན་དང་། མནའ་ཡ།
རུ་རོགས་རྣམས་འབོད་དེ་ལུག་ཤ་བཙོས་ཧྲུག་མང་དག་དང་། གྲོ་ཐུད་ཆེ་
ཙམ་རེ་འདྲེན་དགོས་ཀྱི་ཡོད་འདུག །
ཁོ་བོ་ཅག་ཁྲོམ་རྫ་གོང་དུ་ཡོད་སྐབས་ངའི་ཕ་ལགས་ཀྱི་གྲོགས་པོ་་་
འབྲོག་མི་འབྱོར་ལྡན་ཞིག་གིས་ཁོ་བོ་རེ་སྟོན་དུ་བོས་བྱུང་བས། ང་དང་ངའི་
གྲོགས་པོ་རྣམས་ཀྱིས་མངར་ཆའི་རིགས་ཕྲན་བུ་ལག་རྟགས་སུ་ཁྱེར་ཏེ་དེར་་་་
ཕྱིན་པ་ཡིན། ང་ཚོ་དང་ཁོང་ཚོའི་གཉེན་གྲོགས་སོགས་མི་གྲངས་སུམ་ཅུ་
ལྷག་ཙམ་ཡོད་འདུག་པ་ཚང་མ་ཕོ་སྦྲར་ཕྱིན་ཏེ་གྲལ་དུ་འཁོད་ཟིན་པའི་ཚེ།
ནང་གི་བུ་དང་མཉའ་མ་གཉིས་ཀྱིས་འཁར་གཞོང་ཆེན་པོ་གཉིས་ཀྱི་ནང་དུ་་་
ལུག་ཤ་བཙོ་ཧྲུག་བྱས་པས་ཕྱུར་བུར་བཀང་བ་རེ་གྲལ་དབུ་ནས་རིམ་བཞིན་་་་
འགྲིམ་གྱི་འདུག ཁོ་བོས་དེར་ཤ་དུམ་ཆུང་ཤོས་ཤིག་འདུག་པ་དེ་བླངས་ནས་
བཟའ་གྲབས་བྱས་པས་ཆུང་མའི་བུ་ཆུང་སོ་དྲུག་ཙམ་པ་ཞིག་འདུག་པ་དེས་
ངའི་ལག་པའི་ནང་གི་ཤ་དུམ་དེ་ལ་བལྟ་ཞིང་ངུ་སྐད་དང་བཅས་པས་ན་རེ།
“ ཨ་མ་ཧད་དེས་ངའི་ཤ་བཟའ་འཇོག་ཀི” ཞེས་ཟེར་བས་ཁོ་བོ་ནི་རྒྱུ་མཚན་
མེད་པར་ཧ་ལས་པའམ་ཅུང་ཟད་ངོ་ཚ་བ་ལྟ་བུ་ཞིག་བྱུང་། དེ་ནས་ངས་



• 186 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཉམས་ཞིབ་ཀྱིས་བལྟས་པས་ནང་མི་རྒན་གཞོན་མང་དག་གིས་ཤ་བཙོས་ཧྲུག་
གི་ནང་ནས་འགའ་ཞིག་འཚོལ་གྱི་ཡོད་འདུག་པ་དང་། ཤ་དུམ་མང་དག་ལ་
གྲི་རིས་དང་། རྔ་རྩིད་ཀྱིས་བསྡམས་པ་སོགས་རྟགས་མང་དུ་ཡོད་འདུག
ཉིན་ཕྱི་མར་ཁོ་བོས་འབྲོག་མི་གྲོགས་པོ་ཞིག་ལ་དེའི་གནས་ཚུལ་ཞིབ་ཏུ་དྲིས་
པས། ནམ་རྒྱུན་འབྲོག་མི་ཚོས་ཤ་བཙོས་ཤུག་བྱེད་པའི་ཚེ། ནང་མི་སོ་སོས་
རང་རང་གང་ལ་དགའ་བའི་ཤ་འདེམ་སྒྲུག་བྱས་པ་དེ་ལ་གྲི་རིས་སམ། ཤིང་
ཐུར་གྱི་རྟགས་སམ། རྔ་རྩིད་དཀར་ནག་གི་རྟགས་བཀོད་དེ་ལྷན་དུ་འཚོད་
ཀྱི་ཡོད་པར་ཤེས་སོ། །དེ་སྔོན་ང་དང་ངའི་གྲོགས་པོ་ཚོ་སུས་ཀྱང་གནས་ཚུལ་
འདི་མཐོང་ཐོས་མ་མྱོང་བར་བརྟེན་གྲོགས་པོའི་རེ་སྟོན་གྱི་ཤ་དུམ་རྟགས་་་་་
ཅན་རྣམས་བླངས་ཏེ་བཟས་པ་དང་། གྲོགས་པོའི་ནང་མི་ཚོས་རང་རང་གི་
ཤ་རྟགས་ཅན་རྣམས་མ་འཐོབ་སྟེ་ཡང་ཡང་དུ་བཙལ་ཡོད་པར་མངོན་ནོ།།
འབྲོག་པའི་ལོ་སར། ་
རོང་ཡུལ་རྣམས་སུ་ལོ་སར་ལ་ལོ་ཆེན་དང་ལོ་ཆུང་གཉིས་སུ་ཡོད་
པ་ལྟར་འབྲོག་ཡུལ་རྣམས་སུའང་རྒྱ་ལོ་ཞེས་པ་དང་ལོ་སར་ཞེས་བྱ་བ་གཉིས་
སུ་ཡོད་འདུག་ཅིང་། དེ་ལས་རྒྱ་ལོ་ནི་སྤྲེལ་ཟླའི་ཚེས་གཅིག་ཉིན་སར་བ་
དང་། ལོ་སར་ནི་བྱ་ཟླའི་ཚེས་གཅིག་ནས་བཟུང་སར་གྱི་ཡོད་པ་རེད། དེ་
ཡང་རྒྱ་ལོ་ཞེས་པ་ནི་རྒྱ་རྩིས་ཀྱི་ལོ་མགོར་ཁེལ་བའི་དབང་དུ་བྱས་པ་ཡིན་་་་་་
འདུག་ཅིང་། དེའི་སར་ཚུལ་ནི་རྒྱས་བསྡུས་ཀྱི་ཁྱད་པར་མ་གཏོགས་ལོ་སར་
དང་འདྲ་བ་ཡིན་ནོ། །སྤྲེལ་ཟླའི་ཚེས་ཉེར་གསུམ་མམ་ཉེར་ལྔ་ནས་འབྲོག་
པའི་དགོན་པ་ཁག་དང་ཉེ་བའི་སར་གནས་པའི་འབྲོག་མི་རྣམས་ཀྱིས་གྲོ་ཞོ་་་



• 187•
བྱང་འབྲོག་གི་ལམ་ཡིག
ཟོ་བ་ཁ་ཤས་ཁྱེར་ནས་དགོན་པར་འགྲོ་ཞིང་དགེ་འདུན་ལ་གྲོ་ཞོ་འབུལ་བ་་་
དང་། དགོན་པ་ཁག་གི་བདེ་གཤེགས་བཀའ་བརྒྱད་ཀྱི་སྒྲུབ་མཆོད་འཛུགས་
ཤིང་། ཚེས་ཉེར་དགུའི་དགོང་མོར་དགུ་གཏོར་རྒྱག་གི་ཡོད་པ་རེད། དགོན་
སྡེ་དང་ཐག་རིང་བའི་འབྲོག་མི་དག་གིས་ནི་ཡུལ་དེར་ཡོད་པའི་མཆོད་་་་་
གནས་འགའ་ཤས་ལ་བརྟེན་ནས་ཚེས་ཉེར་དགུའི་ནུབ་མོར་“གོད་གླུད་”ཅེས་
བྱ་བ་ཕྱུགས་རྩིས་བཟོས་པའི་མི་ནག་གཡག་ཞོན་པ། ལག་ཏུ་ཕྱུགས་ཀྱི་རྒྱུ་མ་
ཁྱེར་ཞིང་མགོ་ལ་ཕྱུགས་ཀྱི་ཕོ་ཁ་གྱོན་པ། ཕྱུགས་ཀྱི་གདང་ཆད་སྣ་མང་ལུས་
རྒྱན་དུ་བཏགས་པ་ཞིག་ཏུ་བཅོས་ཏེ་རང་རང་གི་སྦྲ་མི་མཐོང་བའི་སར་་་་་
བསྐྱལ་ཀྱི་ཡོད་འདུག་པ་དེ་ནི་ཕྱུགས་ལ་སྔར་བྱུང་གི་གོད་ཁའི་འཕྲོ་གཅོད་པ་
དང་། ལོ་གསར་པར་གོད་ཁ་མི་འབྱུང་བའི་རྐྱེན་ཟློག་ཅིག་ཡིན་པ་རེད། །
ཚེས་གཅིག་གི་ནང་མོར་འབྲོག་མི་ཚོ་སྔ་བར་ལངས་ཤིང་། སྐར་ཆུ་
ཞེས་བྱ་བ་སྐར་འོད་མ་ཡལ་བའི་དུས་སུ་བླངས་པའི་ཆུས་སྦྲའི་ཕྱི་ལོགས་སུ་་་
ཁྲུས་བྱེད་པ་དང་། དེ་ནས་སྐྱེས་པ་ཚོས་སྦྲའི་ཉེ་འཁོར་དུ་སྤོ་ཐོས་བཟོས་པའི་
བསངས་ཁྲིའི་ཁར་འབྲོག་པའི་བསངས་ཤིང་སུར་དཀར་（བ་ལུ)དང་། ཉ་
སྦྲིད་དང་། སྤེན་དཀར་བཅས་ཀྱིས་ལྷ་བསངས་འབུལ་ཞིང་བཀྲ་ཤིས་སྨོན་
ལམ་རྒྱག་པ་དང་། བུད་མེད་ཚོས་ཡ་དོས་ཞེས་བྱ་བ་སྦྲ་ཕུག་གི་ནོར་རྩིགས་
ཀྱི་སྟེང་དུ་འཕྱིང་དཀར་གྱི་ཁེབས་དང་། དེའི་ཁར་ཕྱུར་རས་གཡུང་དྲུང་
བྱིས་པའི་ཐོག་ཏུ་ཕྱེ་མར་དང་ཞལ་གྲོ། ཞོ་འོའི་ཕུད་དང་མཆོད་མེ་གང་མང་
འབུལ་ཏེ་བཀྲ་ཤིས་སྨོན་ལམ་རྒྱག་གི་ཡོད་པ་རེད། ཕྱེ་མར་ནི་སྡེར་མ་ཞིག་ཏུ་
རྩམ་པ་མར་དང་ལྷན་དུ་སྦྲུས་པ་ཕུང་པོར་སྤུངས་རྒྱན་པའི་རྩེར་ཤིང་གི་རྩེ་ཁྲ་
ལ་མར་གྱིས་ཉི་ཟླ་དང་ནོར་བུའི་དཀར་རྒྱན་བཏགས་པ་དང་། ཞལ་གྲོ་ནི་



• 188 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དངུལ་སྡེར་སོགས་སྡེར་མ་དཀར་པོ་གང་རུང་གི་ནང་དུ་གྲོ་བཅོས་དང་།
ཕྱུར་ར། ཐུད་སྣ་ཚོགས་ལྷན་དུ་སྤུངས་པའི་ཁར་གྲོ་ཡི་ཁ་ཟས་དཔལ་བེའུ་
མང་དག་སྤུངས་པ་བཅས་ཡིན་པ་རེད།
ནང་མི་ཚང་མ་སྦྲའི་ནང་དུ་འདུས་པའི་ཚེ། “གུང་བསངས་” ཞེས་
བྱ་བ་སྦྲའི་གུང་ཡོངས་རྫོགས་འབྱེད་ཅིང་ཐབ་ཏུ་བསངས་ཤིང་གང་འཛོམས་
ཀྱིས་བསངས་མཆོད་ཅིག་འབུལ་བ་དེའི་ཚེ་ནང་གི་བུ་རྒན་ཤོས་དང་མནའ་་་
མ་གཉིས་ཀྱིས་ཕྱེ་མར་དང་ཞལ་གྲོ་སོ་སོར་ཐོགས་ཏེ་ནང་གི་ཕ་མ་གཉིས་ནས་
བཟུང་རྒན་རིམ་བཞིན་འགྲིམ་གྱི་ཡོད་པ་རེད། འབྲོག་མི་དག་གིས་ “གུང་
བསངས་ཀྱི་སྐབས་སུ་སྦྲ་ནང་དུ་བསངས་དུད་འཐུག་པོར་བྱུང་ན་ནང་ཕྱུག་་་་
པོར་འགྱུར་བ་དང་། བསངས་དུད་གུང་ནས་ཐད་ཀར་གནམ་དུ་ཕྱིན་ན་
ནང་དེ་ལ་བཀྲ་ཤིས་པའི་དགེ་ཚན་བཟང་པོ་ཞིག་འབྱུང་བ་དང་། བསངས་
དུད་གུང་ནས་རྒྱབ་ཏུ་ཕྱིན་ན་མི་བརྒྱུད་འཕེལ་བ་དང་། བསངས་དུད་
ཕྱོགས་ཀུན་ཏུ་ཐར་ཐོར་དུ་ཕྱིན་ན་ཕྱོགས་འཕེལ་བ་དང་། བསངས་དུད་
སྦྲའི་མདུན་ཕྱོགས་ནས་སར་འཁྱིལ་ན་མི་ལ་རྐྱེན་ཆག་འབྱུང་བ་དང་།
བསངས་དུད་གུང་ནས་གཡས་སུ་ཕྱིན་ན་མོ་ལྷ་དར་བས་དཀར་ལོ་ལེགས་པ་་་
དང་། བསངས་དུད་གུང་ནས་གཡོན་ཕྱོགས་སུ་ཕྱིན་ན་ཕོ་ལྷ་དར་བས་དགྲ་
མགོ་ཐུལ་བ་དང་། བསངས་དུད་གུང་ནས་གཡས་གཡོན་ཀུན་ཏུ་འཁྱིལ་
འགྲོས་བྱས་ན་དགྲ་མགོ་རྒོད་པ་ཡིན་”ཞེས་ཤོད་སྲོལ་ཡོད་འདུག
ནང་མི་ཚོས་ཕྱེ་མར་ཕྲན་བུ་རེ་བླངས་ནས་གུང་བསངས་ཀྱི་ནང་དུ་
མཆོད་ཅིང་། “བཀྲ་ཤིས་པར་ཤོག །ཞལ་དྲོ་བར་ཤོག །ཚེ་རིང་བར་ཤོག།
ནད་མེད་པར་ཤོག །ལམ་ཡག་པར་ཤོག གོད་མེད་པར་ཤོག །སྐྱིད་



• 189 •
བྱང་འབྲོག་གི་ལམ་ཡིག
འཛོམས་པར་ཤོག” ཅེས་བརྗོད་ཅིང་ཞལ་གྲོ་ནས་ཐུད་དང་གྲོ་མ་སོགས་ཅུང་
ཟད་རེ་བླངས་ཏེ་རང་རང་གིས་ཟ་གི་ཡོད་པ་རེད། དེ་ནས་དམིགས་བསལ་
ལོ་སར་གྱི་ཆེད་དུ་བཟོས་པའི་ “རྩལ་ཁུ་” ཞེས་བྱ་བ་ཞིག་འཐུང་སྲོལ་ཡོད་་་་
འདུག་ཅིང་། དེ་ནི་མར་ཁུ་འཚིགས་སུ་བཅུག་པའི་ནང་དུ་ཚྭ་ཅུང་ཟད་རྒྱག་
ཅིང་། དེའི་ནང་དུ་རྩམ་པ་བླུགས་ནས་སླར་ཡང་ཅུང་ཟད་འཚིགས་སུ་
བཅུག དེའི་ནང་དུ་ཇ་ཁུ་ཅུང་ཟད་བླུགས་ཤིང་། དེ་ནས་འོ་མ་མང་ཙམ་
བླུགས་པའི་ཁར་ཕྱུར་ར་མང་ཙམ་རྒྱག་དགོས་ཀྱི་ཡོད་པ་རེད། དེ་རྗེས་སུ་
“ལོ་མགོ་” ཞེས་པའི་མགོ་ཤ་དང་། ཁ་ཟས་ཀྱི་རིགས་དང་། ཤིང་ཏོག་སྐམ་
པོའི་རིགས་རྣམས་བཟའ་ཞིང་། བཟའ་བཅའི་རིགས་གཞན་དག་ནི་སོ་སོའི་
འདོད་པ་ལྟར་འབྲོག་ཡུལ་དུ་དར་སྲོལ་ཡོད་པའི་བཟའ་བའི་སྐོར། གོ་ར་
ཞེས་པ་རོང་མིའི་བག་ལེབ་ལྟ་བུ་དང་། ཕོ་ལོག་ཅེས་པ་བག་ཟན་གྱི་ནང་དུ་
ཤ་ཚིལ་མང་དུ་འཐུམས་ནས་མེར་བསྲེགས་པ་དང་། མཛོ་སྣ་ཞེས་པ་བག་
ཟན་གྱིས་མཛོའི་སྣ་ལྟར་བཟོས་ཏེ་ཆུར་བཙོས་ནས། དེ་དང་མར་ཕྱུར་བཅས་
ལྷན་དུ་སྦྲུས་པ་དང་། བཙོས་གོར། ཞེས་པ་ཞོས་སྦྲུལ་པའི་བག་ཟན་གྱིས་
ལེབ་ལེབ་མོའི་དཀྱིལ་དུ་ཁུང་བུ་ཡོད་པར་བཟོས་ཏེ་འོ་མར་བཙོས་པ་རྣམས་་་
དང་། བཅའ་བའི་སྐོར། རྒྱན་ལོག་ཅེས་པ་བྱ་བ་བག་རིལ་གྱི་ནང་དུ་ཤ་
འཐུམས་ནས་ཐུག་པར་བཟོས་པ་དང་། འབྲས་ཤ་ཁུ་ཞེས་པ་འབྲས་ཐུག་གི་
ནང་དུ་ཤ་མང་དུ་བཏབ་པ་དང་། རྒྱན་ཐུག་ཅེས་པ་རོང་མིའི་བག་ཐུག་དང་
འདྲ་བ་རྣམས་ཏེ། རྒྱན་ཞེས་པ་ནི་བག་ཟན་ཡིན་པར་ཤེས་དགོས་སོ།།
འབྲོག་མིའི་མངར་ཆས་ཀྱི་གཙོ་བོ་ནི། ཞུན་ཞེས་པ་གྲོ་མ་ཡོས་སུ་
བརྔོས་ཏེ་ཕྱེ་མར་འཐགས་པའི་ནང་དུ་མར་ཁུ་དང་ཀ་རའམ་བུ་རམ་མ་་་་་



• 190 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཙམ་བླུགས་ནས་ཆགས་སུ་བཅུག་པ་དང་། གྲོ་ཐུད། ཅེས་པ་གྲོ་མ་གོང་ལྟར་
འཐགས་པའི་ཕྱེ་མ་མར་ཕྱུར་བུ་རམ་བཅས་དང་ལྷན་དུ་སྦྲུས་པ་དང་། མོན་
ཐུད་ཅེས་པ་མོན་དཀར་ཕྱེ་མར་འཐགས་པའི་ནང་དུ་ཕྱུར་ར་ཅུང་ཟད་་་་་་
བླུགས་ནས་སྦྲང་རྩིས་སྦྲུས་པ་དང་། གཞན་ཡང་སྦྲང་རྩི་དང་འོ་མས་སྦྲུས་
པའི་བག་ཟན་གྱིས་བཟོ་དབྱིབས་སྣ་ཚོགས་པའི་ཁ་ཟས་ཀྱི་རིགས་མར་ཁུར་་་་
བཙོས་པ་སོགས་ཡོད་པ་རེད། །
དེ་ལྟར་ཚེས་གཅིག་ཉིན་ལོ་སར་ཞེས་བྱ་བ་དགའ་སྟོན་གྱི་གཙོ་བོར་
བྱེད་པ་དང་། ཚེས་གཉིས་ཉིན་ལོ་རྒྱབ་ཅེས་པ་རྩེད་མོའི་དགའ་སྟོན་སྣ་
ཚོགས་བྱེད་པ་དང་། ཚེས་གསུམ་ཉིན་མནའ་ཡ་དང་། གཉེན་ཚན་ཕན་
ཚུན་རྣམས་མགྲོན་དུ་འབོད་རེས་བྱེད་པ་དང་། ཚེས་བཞི་ཉིན་རུ་རོགས་
ཕན་ཚུན་རྣམས་མགྲོན་དུ་འབོད་རེས་བྱེད་པ་དང་ཚེས་ལྔ་ཉིན་རུ་སྐོར་སོ་
སོ་ལྷན་དུ་འདུས་ནས་རྟ་རྩལ་བསྡུར་བའམ། མི་རྣམས་ཕན་ཚུན་ཤེད་ཚད་
པའམ། སྐུར་འཐེན་ཞེས་པ་མི་གཉིས་ཀྱིས་ཐག་ཞགས་ཞིག་མགུལ་དུ་གྱོན་
ནས་འཐེན་རེས་བྱེད་པ་དང་། ཐིག་སྒམ་ཞེས་བྱ་བ་མི་གཉིས་ཀྱི་ཐག་མདུད་
ཆེ་བ་ཞིག་གི་སྣེ་བསྡམ་ཆོག་ཏུ་བཟུང་བའི་ནང་ནས་མི་གཞན་ཞིག་འཛུལ་་་་
བའི་ཚེ་ཐག་མདུད་བསྡམ་པའི་རྩེད་མོ་ཞིག་དང་། ཐིག་འཕགས་ཞེས་བྱ་བ་
ཐག་པ་མཐོན་པོར་བརྐྱངས་པའི་སྟེང་ནས་ཕར་ཚུར་འཕགས་པ་དང་། རྡོ་
འབེན་ཞེས་བྱ་བ་རྡོ་ཐོ་ཆེ་ཆུང་ལྔ་བཙུགས་པ་མཐའ་ནས་གོང་དུ་རིམ་བཞིན་
ལག་རྡོ་ཆུང་ངུ་ལྔས་བསློག་ཐུབ་པ་དགོས་ཤིང་། གལ་ཏེ་གོ་རིམ་ནོར་བར་
འཕོགས་ན་སླར་ཡང་མཐའ་ནས་བཟུང་ཐོ་ཆུང་གཅིག་དང་། གཉིས་དང་
གསུམ་ནས་ལྔའི་བར་གསར་དུ་བསླང་དགོས་པའི་རྩེད་མོ་རྣམས་རྩེ་སྲོལ་ཡོད་



• 191 •
བྱང་འབྲོག་གི་ལམ་ཡིག
པ་རེད། དེར་མ་ཟད་འབྲོག་མི་རྒན་རིམ་རྣམས་ཀྱིས་མིག་མངས་དང་།
རྒྱལ་པོ་སྒོ་དགུ། རྒྱལ་པོ་སྒོ་གཉིས་དང་། འགྲིག ཅེས་བྱ་བ་སོགས་རྡོ་རྡེལ་
ལ་བརྟེན་པའི་རྩེད་མོའང་སྣ་ཚོགས་རྩེ་གི་ཡོད་པ་རེད། དེ་ནུབ་དགོང་མོར་
རུ་སྐོར་གྱི་ཕོ་མོ་ཚང་མ་ཉེ་ཕྱོགས་ཀྱི་ཐང་ཞིག་ཏུ་འདུས་ཤིང་། “ཝང་
ཁ” ཞེས་བྱ་བ་ཕྱུགས་ལྕི་མང་པོ་ཟླུམ་པོར་བརྩིགས་པའི་མེ་ཆེན་ཞིག་སྤར་་་་་
ནས། འབྲོག་པའི་བུ་དང་བུ་མོ་ཚོས་ཞབས་བྲོ་འཁྲབ་ཀྱི་ཡོད་པ་རེད། དེའི་
རྗེས་སུ་དེར་ཡོད་ཀྱི་མི་ཚང་མ་ཕྱོགས་གཉིས་སུ་བགོས་ཏེ་གླུའམ་ཁེད་རྩོད་་་་་
ཅིང་། སྐབས་འགར་ཉིན་རྗེས་མ་རྣམས་སུའང་རྩོད་འཕྲོ་འཐུད་དགོས་པ་
ཡོང་གི་ཡོད་པ་རེད།
འབྲོག་པའི་འདུ་བ།
སྟག་ཟླའི་ཚེས་ལྔ་ནས་བཟུང་ཚེས་བཅུའི་བར་འབྲོག་སྡེ་སོ་སོའི་་་༌་
འབྲོག་མི་ཕོ་མོ་རྣམས་ས་ཆ་བཙན་ས་ཞིག་ཏུ་ལྷན་དུ་འདུས་ཤིང་། འབྲོག་
ཡུལ་དེའི་ཁོངས་སུ་ཡོད་པའི་བླ་གྲྭ་རྣམས་ནས་སྤྱི་རིམ་གང་དགོས་བསྒྲུབ་་་་་
དགོས་པ་དང་། ལྷག་པར་ཚེས་དགུ་ཉིན་དགྲ་ཟློག་གི་ཆེད་དུ་ཕུར་པ་རྡོ་རྗེ་
གཞོན་ནུའམ། རྟ་མགྲིན་ནམ། གུར་དྲག་སོགས་ཀྱི་ལས་བྱང་གི་སྒོ་ནས་
གཏོར་རྒྱག་དང་། དགྲ་མནན་སོགས་བསྒྲུབ་དགོས་པ་དང་། ཚེས་བཅུ་ཉིན་
ཚེས་བཅུའི་མཆོད་པ་རྒྱས་སྤྲོས་དང་འབྲེལ་མི་ཚང་མས་བཟའ་བཏུང་གང་་་་་
ལེགས་བཟོ་སྲོལ་ཡོད་པ་རེད། །
དུས་དེ་སྙེད་ཀྱི་རིང་ལ་འབྲོག་མི་རྒན་གྲས་རྣམས་ཀྱིས་ཉིན་རྟག་་་་་
པར་འདུ་བ་ཞེས་བྱ་བའི་ཚོགས་འདུ་བྱེད་ཅིང་། འདུ་བའི་དོན་གནས་གལ་
，



• 192 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆེ་ཤོས་ནི། གལ་ཏེ་འབྲོག་སྡེ་དེ་ལ་སྤྱི་དགྲ་ཞིག་ཡོད་ན་དུས་དེར་དགྲ་རྒྱག་
སྟོང་ལེན་ཇི་ལྟར་བྱ་དགོས་པའི་སྐོར་གྲོས་མོལ་ཞིབ་རྒྱས་བྱེད་པ་དང་། དགྲ་
ཕར་འདུལ་གྱི་གཟའ་སྐར་དུས་ཚེས་གཏན་འབེབས་དང་། དགྲར་འགྲུལ་
བཞུད་ཀྱི་སྟ་གོན་མཐའ་དག་བྱེད་ཅིང་། ཕལ་ཆེར་འདུ་བའི་རྗེས་སུ་དགྲར་
ཏིས་རྩོད་དུ་འགྲོ་སྲོལ་ཡོད་པ་རེད། གལ་ཏེ་འབྲོག་སྡེ་དེ་ལ་ཚུར་འགེལ་གྱི་
དགྲ་ཞིག་ཡོད་ན་དགྲ་ཡི་ཉེན་ཁ་སྲུང་ཐབས་དང་། སོ་སྲུང་གི་ལས་བཀོས་
དང་། རྟ་ཧྲག་ཅེས་པ་དགྲ་ཡི་གདོང་ལེན་འཐོན་ཆོག་གི་རུ་བཀོད་བཅས་
བྱེད་ཀྱི་ཡོད་པ་རེད། །
འབྲོག་ཡུལ་ཁག་སོ་སོའི་ཡུལ་གྱི་ཆགས་ཚུལ་དང་མི་སྡེའི་གནས་་་་་
ཚུལ་མི་འདྲ་བ་དུ་མ་ཡོད་པ་ལྟར་སྟག་ཟླའི་འདུ་བ་ཚུགས་སྟངས་དང་། འདུ་
བའི་དགོས་དོན་རྣམ་པ་ཐ་དད་པ་མང་དུ་སྣང་ཞིང་། གསེར་ཐའི་ཡུལ་སྡེས་
ནི་ “སྟག་ཟླའི་སྤྱི་སྲུང་” ཞེས་བྱ་སྟེ། སྐབས་དེར་ལོ་རིམ་གནད་ཆེའི་རིགས་
རྣམས་བསྒྲུབ་དགོས་ཀྱི་ཡོད་འདུག་པ་དང་། རྫ་ཆུ་ཁའི་བྱང་རྒྱུད་ཀྱི་འབྲོག་
སྡེ་ཚོས་སྐབས་དེར་ཏིས་རྩོད་ཀྱི་སྒྲིག་བཀོད་དང་། ཡུལ་ནང་གི་འཁོན་གཞི་
རྣམས་འདུམ་ཐབས་སྐོར་གཙོ་བོར་བྱེད་པ་དང་། རྫ་ཆུ་ཁའི་ལྷོ་རྒྱུད་ཀྱི་
འབྲོག་སྡེ་ཚོས་སྐབས་དེར་ལོ་གཅིག་རིང་གི་ཡུལ་ཁྲིམས་ལ་ཞིབ་འཇུག་གི་་་་
སྐོར་གཙོ་བོར་བྱེད་ཀྱི་ཡོད་པ་རེད། སྐབས་འདི་ནི་འབྲོག་མིས་ཏིས་རྩོད་
བྱེད་པའི་དུས་ཚོད་དམིགས་བསལ་ཞིག་ཡིན་པར་བརྟེན། འབྲོག་མི་ཚོས་
ཉིན་མཚན་ཀུན་ཏུ་ཟོན་བྱེད་ཀྱི་ཡོད་འདུག་ཅིང་། སྐབས་འགར་སྐྱེས་པ་
རྣམས་འདུ་བར་ཕྱིན་པའི་ཤུལ་དུ་དགྲ་བོ་འབྱོར་ནས་རུ་གཞིས་གཏོར་་་་་
བརླགས་བྱས་པའི་ལོ་རྒྱུས་ཀྱང་མང་དུ་སྣང་ངོ༌།
，



བྱང་འབྲོག་གི་ལམ་ཡིག
• 193，
འབྲོག་པའི་གཉེན་སྒྲིག
འབྲོག་མིའི་གཉེན་སྒྲིག་གི་འདུན་མའི་བྱ་བ་ནི་བུ་དང་བུ་མོ་་་་་
སོའི་ཕ་མ་དང་གཉེན་ཚན་རྣམས་ཀྱིས་འཁུར་ལེན་བྱེད་ཀྱི་ཡོད་འདུག་ཅིང་།
འབྲོག་ཡུལ་དུ་བུ་དང་བུ་མོ་དག་རང་མོས་ཀྱིས་གཉེན་འདུན་བྱས་པ་ནི་ཆེས་
དཀོན་པ་ཡིན་ནོ།།
འབྲོག་ཡུལ་གྱི་མི་ཚང་ཆེ་ཆུང་ཇི་ལྟ་བུ་ཞིག་ཡིན་ཡང་དུང་། ནང་
གི་བུ་རྒན་ཤོས་དེ་ལ་ཆུང་མ་བསུ་ཞིང་འབྲོག་གཞིས་ཀྱི་བདག་པོ་བྱེད་་་་་
བཅུག་པ་དང་། བུ་གཉིས་པ་དེ་དགོན་པ་གང་རུང་དུ་གྲྭ་པ་བྱེད་དེ་ཆོས་
སྒོར་བཅུག་པ་དང་། ད་དུང་བུ་གསུམ་པ་སོགས་ཡོད་ན་“སྦྲ་སར་”ཞེས་བྱ་
བ་གཉིན་ཚན་རྣམས་བློ་མཐུན་པའི་ཆུང་མ་ཞིག་བསུས་ཏེ་གཞིས་གསར་་་་་་
འཆའ་རུ་བཅུག་པ་དང་། བུ་མོ་ཇི་ཙམ་ཡོད་པ་དེ་དག་བག་མར་གཏོང་སྲོལ་
ཡོད་པ་རེད།
སྤྱིར་འབྲོག་ཡུལ་དུ་སྐྱེས་པའི་གྲངས་ནི་བུད་མེད་ལས་ཉུང་བར་་་་་
ཡོད་འདུག་ཅིང་། དེ་ཡང་སྐྱེས་པ་མང་དག་ནི་ཕན་ཚུན་གྱི་ཤ་ལེན་ནམ་ཏིས་
རྩོད་སོགས་ཀྱི་འཁོན་འཁྲུག་ཏུ་བསད་པ་དང་། སྐྱེས་པ་མང་དག་ནི་གྲྭ་པ་
ཡིན་འདུག་པ་ལྟར་དགོན་པ་ཁག་ཏུ་གནས་པ་དང་། མ་ཟད་སྤྱིར་བཏང་
འབྲོག་མིའི་ཀུན་སྤྱོད་དམ་ཞིང་ངོ་ཚ་ཤིན་ཏུ་ཆེ་བ་བཅས་ལ་བརྟེན། འབྲོག་
ཡུལ་ཁག་ཏུ་བག་མ་འགྲོ་ཡུལ་མ་རྙེད་དེ་རྒན་མོར་གྱུར་པའི་བུད་མེད་ཀྱང་་་་་
མང་པོར་སྣང་ཞིང་། དེ་འདྲའི་རིགས་རྣམས་ནི་གོ་མ་ཞེས་བྱ་བ་སྟེ། མཐོང་
སྣང་དུ་ཨ་ནེ་ལྟར་ཆོས་ལ་དག་སྣང་ལྷག་པར་ཆེ་ཞིང་། མགོ་རིལ་ལམ་སྐྲ་



• 194 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཅན་གང་ཡང་རུང་བ། གཞོན་དུས་སུ་རྟག་པར་མོའི་སྦྲའི་ནང་གི་དཀར་
ལས་ཀྱི་འཁུར་ལེན་གཙོ་བོར་བྱེད་པ་དང་། རྒན་པའི་དུས་སུ་ནག་སྒར་གང་
རུང་དུ་ཕྱིན་ཏེ་ཆོས་བྱེད་ཅིང་། ་ དེ་དག་ལ་འཚོ་བའི་སྐོར་ནང་སོ་སོ་ནས་
སྐྱེལ་དགོས་སྲོལ་ཡོད་པ་རེད།
བག་མ་སློང་ཚུལ་ནི། ཐོག་མར་སུ་ཞིག་གིས་བག་མ་ལེན་འདོད་
ཡོད་པའི་བུ་མོ་དེ་དང་། བག་མ་བླང་ཡུལ་གྱི་བུ་བཅས་ལོ་ཁམས་མཐུན་མིན་
སོགས་རྩིས་པར་རྩིས་བྱེད་དུ་བཅུག་ཅིང་། ལོ་ཁམས་སོགས་མཐུན་ན་བག་
མ་ལེན་མཁན་གྱི་ནང་མིའི་གཙོ་བོ་ཕའམ་ཁུ་བོ་གང་རུང་ཞིག་བུ་མོ་དེའི་ནང་
དུ་ཕྱིན་ཏེ། སྣ་ཐག་བཏགས་ཞེས་བྱ་བ་དར་དང་། སྣམ་བུ། རས་ཡུག་རིང་
ཐུང་གང་འཛོམས་ཀྱི་ལག་རྟགས་དང་བཅས་ཏེ། བུ་མོའི་ཕ་མ་གཉིས་ལ་བུ་
མོ་སྟེར་རོགས་ཞེས་ལབ་དགོས་ཤིང་། ཕ་མ་གཉིས་ཀྱིས་རྒྱུ་རྫས་དེ་དག་
བླངས་ཤིང་བུ་མོ་སྟེར་བར་ཁས་བླངས་པ་ནི་“ཉེ་ཐག་བཅད་”ཅེས་པ་སྟེ།
དེའི་རྗེས་སུ་བུ་མོ་དེ་མི་ཚང་གཞན་དག་ལ་སྟེར་མི་ཆོག་ཅིང་། གལ་ཏེ་སྟེར་
ན་ “བག་སྟོང་” ཞེས་བྱ་བའི་ཁ་མཆུ་ཆེན་པོ་ཡོང་གི་ཡོད་པ་རེད། དེར་མ་
ཟད་བུ་མོ་སློང་མཁན་ནས་ཀྱང་འགྱུར་ལྡོག་བྱེད་མི་ཆོག་ཅིང་། གལ་ཏེ་
འགྱུར་ལྡོག་བྱས་ན་བག་སྟོང་འདྲ་བར་རྩོད་སྲོལ་ཡོད་པ་རེད། །
བག་མ་སློང་རྟེན་ནི། བག་མ་ལེན་མཁན་མི་ཚང་ཆེ་ཆུང་སོ་སོའི་
འཁོས་པའི་བཟང་ངན་ལྟར་དར་ཟབ་དང་། དངུལ། རྟ་ཕོ། རྒོད་མ། མཛོ་
མཛོ་མོ། འབྲི་གཡག ལཱ་ཕྲུག རས་ཡུག་ཁ་དོག་སྣ་ཚང་། ཝ་ལྤགས།
གཡི་ལྤགས་དང་། གཟིག་ལྤགས་སོགས་དངོས་པོའི་རྣམ་གྲངས་དགུ་ཚན་
གསུམ་མམ། གཉིས་སམ། གཅིག་སོགས་དགོས་ཀྱི་ཡོད་འདུག་ཅིང་། དེ་



བྱང་འབྲོག་གི་ལམ་ཡིག
• 195•
ཡང་བག་མ་སློང་མཁན་གྱིས་སློང་རྟེན་ཇི་ཙམ་རྒྱས་སྤྲོས་བྱས་པ་དེ་ཙམ་དུ་་་་
བག་མ་གཏོང་མཁན་ནས་བུ་མོའི་བག་ཆས་དང་བག་སྐལ་རྣམས་རྒྱས་སྤྲོས་་་་
བྱེད་དགོས་སྲོལ་ཡོད་པ་རེད། །
བག་ཆས་ནི། ནམ་རྒྱུན་དུ་འབྲོག་མོ་རྣམས་ཀྱིས་མགོ་སྐྲ་ལ་ “སླས་
ཆེན་”ཞེས་པ་དང་“སླས་ཞིབ”་ཅེས་བྱ་བ་གཉིས་བཟོ་སྲོལ་ཡོད་འདུག་ཅིང་།
དེ་ཡང་བུ་མོ་བག་སྔོན་མ་ཚོས་སླས་ཆེན་ཞེས་པ་སུམ་སླས་ཧྲིབ་ཙམ་བྱས་་་་་་
ཤིང་། སྐྲ་རྒྱན་ཡང་སྤོས་ཤེལ་དང་བྱི་རུ་ཁ་ཤས་ཙམ་ལས་གང་ཡང་མེད་པ་
རེད། བུ་མོ་སུ་ཞིག་བག་མར་འགྲོ་བའི་ཚེ་སླས་ཞིབ་བཟོ་ཤེས་པའི་སྐྲ་མཁན་
མ་ཁ་ཤས་བོས་ཏེ། དེ་དག་གིས་ “ བག་མ་སྐྲ་སླས” ཞེས་བྱ་བའི་སླས་ཞིབ་ཧ་
ཅང་ཕྲ་ཞིང་མང་བ་ཞིག་བཟོ་སྲོལ་ཡོད་པ་རེད། འབྲོག་མི་ཚོས་བག་མ་སྐྲ་
སླས་ཞེས་པའི་སླས་ཞིབ་ནི་བག་ཆས་གལ་ཆེན་ཞིག་ཏུ་བརྩི་ཞིང་། མི་སྡེའི་གླུ་
ལས། སྐྲ་མ་སླས་བག་ལ་ཡོང་ཟེར་ན། །རོགས་ང་གཉིས་ལ་སེ་ལོ་སེ་བྱེད། །
སྨན་སླས་ཞིབ་སྤོས་གདན་ཆ་འགྲིགས་དེ། །དྲིན་ཕ་མ་བཟང་པོའི་བཞག་པ་
རེད། ཅེས་ཟེར་སྲོལ་ཡོད་འདུག
སྤོས་གདན་ཞེས་པ་ནི་བག་མའི་སྐྲ་རྒྱན་གྱི་གཙོ་བོ་ཞིག་ཡིན་འདུག་
ཅིང་། དེ་ཡང་མགོ་བོར་སྤོས་ཤེལ་ཆེན་པོ་ལྔ་ཚོམ་བྱི་རུའི་ཆབ་ཏོག་རང་
འགྲིགས་ཡོད་པ་དེ་ནས་བཟུང་རྒྱབ་སྐྱའི་ངོས་སུ་གོས་ཆེན་གྱི་གདན་ཤར་་་་་
མཛེས་བཟོས་བྱས་པའི་སྟེང་དུ་སྤོས་ཤེལ་དྲུག་དྲུག་གམ་བརྒྱད་བརྒྱད་གང་་་་་
རུང་བྱི་རུའི་ཆབ་ཏོག་དང་ལྡན་པ་གྲལ་ཉིས་གཤིབས་སུ་བཀོད་པ་དང། དེ་
དག་གི་བར་རྣམས་སུ་དངུལ་གྱི་སྒྲུབ་གོར་ལ་གསེར་གྱི་ཕྲ་ཁང་དང་། གཡུ་
དང་བྱི་རུའི་ཕྲ་ཆེ་ཆུང་མང་དུ་བཀོད་པ་དང་། གཞན་ཡང་རིན་པོ་ཆེའི་



• 196 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རིགས་སྣ་ཚོགས་པའི་ཕྲེང་བ་དུ་མས་དྲ་བ་དྲ་ཕྱེད་དུ་བཟོས་པ་ཞིག་ཡོད་པ་
རེད། བག་ཆས་ཀྱི་ཡོ་བྱད་གལ་ཆེ་བ་གཅིག་ནི་“ཆར་མ”ཞེས་པའི་སྐ་རགས་
དག་ཡིན་ཏེ། དེ་ནི་རིན་ཐང་ཅན་གྱི་གོས་ཆེན་གྱི་གཞི་མཐོ་དམན་སོར་
བརྒྱད་ཙམ་པ་དང་། རིང་ཐུང་སྐེད་སྐོར་ཆུད་ཙམ་པའི་སྣེ་མོར་གསེར་
དངུལ་གྱི་ཆར་མགོ་ཡོད་པ། སྟེང་ངོས་སུ་གསེར་དངུལ་བཀྲས་མའི་སྦ་ལེ་
ཤན་དང་། དབུས་དང་གཡས་གཡོན་གྱི་མཐིལ་རྣམས་སུ་གསེར་དངུལ་གྱི་
འབོར་ཆེན་དང་། འབོར་ཆེན་སོ་སོའི་མཐའ་བསྐོར་དུ་གཡུ་དང་བྱི་རུའི་ཕྲ་
ཚོམ་དུ་མ་ཡོད་པ་དང་། ཡང་ན་འབོར་ཆེན་དག་གི་ཚབ་ཏུ་གསེར་དངུལ་གྱི་
ཕྲ་ཁང་ཆེན་པོ་གསུམ་གྱི་དབུས་སུ་བྱི་རུའི་ཕྲ་ཚོམ་དང་། མཐའ་བསྐོར་
རྣམས་སུ་དངུལ་གྱི་པད་ཆུང་ལ་གཡུ་ཕྲ་ཆུང་ངུ་མང་དུ་ཡོད་པ་སོགས་རིགས་
མི་འདྲ་བ་འགའ་ཤས་སྣང་ངོ་། །གང་ལྟར་ཡང་ཆར་མ་དེ་དག་གི་འབོར་
རམ་ཕྲ་ཁང་ཆེན་པོ་རྣམས་ཀྱི་མ་སྣེར་ཨ་ལུང་རེ་རེ་ཡོད་འདུག་ཅིང་། དེ་
ཡང་གཡས་ཕྱོགས་ཀྱི་ཨ་ལུང་ལ་ “ བཞོན་འཛིན་” ཞེས་པ་དངུལ་གྱི་ལྕགས་ཀྱུ་
མགོ་གཉིས་པའི་དཀྱིལ་དུ་གསེར་གྱི་ཕྲ་ཁང་དང་གཡུའི་ཕྲ་ཚོམ་བཏབ་པ་་་་་
ཞིག་སྟེ། དེ་ནི་བུད་མེད་རྣམས་ཀྱིས་བཞོན་འཇོ་བའི་ཚེ་བཞོན་ཟོ་འཛིན་
བྱེད་ཀྱི་ཡོ་བྱད་རྒྱན་ཆར་གྱུར་པ་ཞིག་ཡིན་འདུག་པ་དང་། གཡོན་ངོས་སུ་
བ།སེར་དངུལ་གྱིས་མཛེས་འཆོས་བྱས་པའི་གྲི་ཆུང་དང་། གཡས་གཡོན་གྱི་ཨ་
ལུང་གཉིས་ནས་རྒྱབ་ངོས་ཀྱི་ཨ་ལོང་ལ་དངུལ་ཐག་ཉིས་རིམ་མམ་སུམ་རིམ་་་
དང་། དེའི་བར་རྣམས་སུ་དངུལ་གྱི་ཨེར་ཁ་མང་དུ་ཡོད་པ་བཅས་སོ། །
གཞན་ཡང་མགུལ་རྒྱན་དུ་གཟི་དང་། བྱི་རུ་དང་། གཡུ་ལ་སོགས་པའི་ཕྲེང་
ཞགས་རིང་ཐུང་དུ་མ་དང་། རྣ་བར་གསེར་དངུལ་གྱིས་བཟོས་པའི་རྣ་རྒྱན་



• 197 •
བྱང་འབྲོག་གི་ལམ་ཡིག
ལ་རིན་པོ་ཆེ་གང་རུང་གི་ཕྲ་ཚོམ་ཡོད་པ་དང་། བ་སོའི་ལག་གདུབ་དང་།
གསེར་དངུལ་གྱི་སོར་གདུབ་ལ་རིན་པོ་ཆེའི་ཕྲ་ཚོམ་ཡོད་པ་རྣམས་དང་།
གཅན་གཟན་གྱི་པགས་པ་སྣ་ཚོགས་པས་བཟོས་པའི་གོས་ཆས་ལ་རིན་ཐང་་་་
ལྡན་པའི་གོས་ཆེན་སྣ་ཚོགས་པའི་ཕྱི་གཡོགས་ཡོད་པ་བཅས་ཏེ། བག་མ་
སྟེར་མཁན་ནས་བག་ཆས་དེ་དག་གྲ་སྒྲིག་ལེགས་པོར་བྱེད་དགོས་ཀྱི་ཡོད་་་་་་
འདུག་ཅིང་། ནང་གི་བུ་མོ་རྒན་ཤོས་དེ་བག་མར་འགྲོ་བའི་ཚེ་རང་གི་མའི་
བག་ཆས་ལ་ལོངས་སྤྱོད་ཆོག་པ་དང་། མི་ཚང་འཁོས་ཆུང་དག་གིས་རང་
རང་གི་གཉེན་ཚན་ལས་བག་ཆས་ཀྱི་སྐོར་གཡར་པོའང་བྱེད་སྲོལ་ཡོད་པ་་་་་
རེད། །
བག་མ་འཐོན་ཚུལ་ནི། བག་མ་སློང་མཁན་གྱི་ཕྱོགས་ནས་ “གཉེན་
པོ”ཞེས་བྱ་བ་ཕྱོགས་དེའི་གཉེན་ཚན་ནམ་མནའ་ཡའི་གཙོ་བོ་ཞིག་དང་དེའི་
གྲོགས་འགའ་ཤས་བཅས་བུ་མོའི་ནང་དུ་འབྱོར་ཞིང༌། བག་མ་སྟེར་མཁན་
ནས་གཉེན་པོ་དེ་དག་ལ་ཉིན་གསུམ་གྱི་རིང་བཟའ་བཏུང་སྣ་ཚོགས་པའི་་་་
སྟོན་མོ་བྱེད་དགོས་ཀྱི་ཡོད་པ་རེད། དེ་ནས་བག་སྐར་དགེ་བའི་ཉིན་ལ་བག་
མ་རང་གི་ཁྱིམ་ནས་འཐོན་ཏེ། བུ་མོ་དེ་སྒྲའི་སྒོ་ནས་ཕྱིར་འཐོན་རན་པའི་
སྐབས་སུ་བུ་མོ་དེའི་མས་སྐད་ཆུང་ངུའི་སྒོ་ནས་བུ་མོའི་མིང་ནས་ལན་གསུམ་
བོས་ཏེ་ན་རེ། , “མི་གཡང་མི་ལ་མ་ཁྱེར་ཨ་མ་རང་ལ་ཞོག སྐྱིད་ཉི་མ་
གཉིས་ཀ་ཁྱོད་ཀྱིས་ཁྱེར།” ཅེས་བརྗོད་པ་དང་། དེ་ནས་བུ་མོས་རྟ་ཞོན་
པའི་རྟ་ཁ་དེ་ཞང་པོ་ཞིག་གིས་ཁྲིད་ཅིང་གཉེན་ཚན་དང་མནའ་ཡ་སོགས་་་་་
སྐྱེལ་མཁན་དུ་མ་དང་བཅས་ཏེ་འགྲོ་སྲོལ་ཡོད་པ་རེད།
བག་མའི་ཞྭ་ལེན་ཚུལ་ནི། བུ་མོ་དེ་བག་མ་ལེན་མཁན་གྱི་མི་ཚང་



• 198 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
དེ་དང་ཉེ་བའི་སར་སླེབས་པའི་ཚེ། བག་མ་ལེན་མཁན་གྱི་མི་ཚང་དེའི་
ཕྱོགས་ནས་བག་མའི་ཞྭ་མོ་ལེན་མཁན་རྟ་པ་གཉིས་དེར་འབྱོར་ཞིང་། དེའི་
ཚེ་བག་མའི་མིང་པོ་དེས་རྟ་ཐོག་ནས་ལྕག་ཚན་གྱིས་བུ་མོའི་ཞྭ་ལ་སྒུལ་ཙམ་་་་
བྱས་པའི་རྗེས་སུ་ཞྭ་ལེན་མཁན་གཉིས་ཀྱིས་ཞྭ་མོ་ ཐད་ཀར་གནམ་་་་་
བཏེགས་ཤིང་། དེ་ནས་བག་མའི་གཡས་ཕྱོགས་སམ་གཡོན་ཕྱོགས་གང་རུང་
དུ་ལེན་དགོས་ཤིང་། གལ་ཏེ་ཞྭ་དེ་བུ་མོའི་མདུན་ཕྱོགས་སུ་བླངས་ན་བག་མ་
ལེན་མཁན་གྱི་ཕྱོགས་རྣམས་མི་དགའ་བ་དང་། རྒྱབ་ཕྱོགས་སུ་བླངས་ན་
བག་མ་སྟེར་མཁན་གྱི་ཕྱོགས་རྣམས་མི་དགའ་ཞིང་། སྐབས་འགར་བག་མའི་
ཞྭ་ལེན་ཚུལ་གྱི་སྟེང་ནས་རྩོད་གཞི་བྱུང་བའི་ལོ་རྒྱུས་ཀྱང་མི་ཉུང་བ་ཡོད་པ་་་་
རེད། ཞྭ་མོ་ལེན་ཕྱོགས་ལ་གལ་ཆེར་བརྩི་འདུག་ནའང་དེའི་རྒྱུ་མཚན་གང་
ཡིན་གསལ་པོར་ཤོད་མཁན་མི་སྣང་ཞིང་། ཁོ་བོའི་བསམ་པར་རོང་ཡུལ་གྱི་
མི་དག་གིས་གཉེན་སྒྲིག་བྱེད་པའི་ཚེ། བག་མའི་ལྷན་དུ་བག་སྣ་ཞེས་བྱ་བའི་
གནོད་པ་ཞིག་ཡོང་བ་དེ་བཟློག་པའི་ཐབས་སུ་བག་མ་ཁྱིམ་དང་ཉེ་བར་་་་་
སླེབས་པའི་ལམ་ཁར་སའི་ཕག་གཟུགས་ཤིག་བཞག་པ་དེ་གཏོར་བརླག་བྱེད་
སྲོལ་ཡོད་འདུག་པ་ལྟར་བག་སྣའི་གནོད་པ་ཁ་བསྒྱུར་བའི་ཐབས་ཤིག་ཡིན་་་་
པར་སེམས་སོ།། –
བག་མའི་རྟ་ཁ་ལེན་ཚུལ་ནི། བུ་མོ་དེ་བག་མ་ལེན་མཁན་གྱི་མི་
ཚང་དེའི་ལྷས་འདབས་སུ་སླེབས་པའི་ཚེ། བག་མ་ལེན་མཁན་གྱི་མི་ཚང་
དེའི་བུ་མོ་སོགས་བུད་མེད་མིང་བཀྲ་ལེགས་པ་གང་རུང་ཞིག་གིས་ཁ་དར་་་་་
ཞིག་ཁྱེར་ནས་དེར་འབྱོར་ཞིང་། མོས་ཁ་དར་དེ་བག་མའི་རྟ་ཁ་འཁྲིད་
མཁན་དེ་ལ་ཕུལ་ཏེ་ན་རེ། “ཨ་ཞང་བསམ་པ་འགྲུབ་རྒྱུ་བོ། །རྟ་ཁ་གནང་



• 199 ，
བྱང་འབྲོག་གི་ལམ་ཡིག
དང་དར་ཁ་སྦྱིན། །ཁྱེད་གོམ་གསུམ་གོམ་པ་གྱེན་ལ་སྤོས།།” ཞེས་བརྗོད་པ་
ན་མི་དེས་བུ་མོ་དེར་རྟ་ཁ་སྤྲད་ཅིང་། བུ་མོ་དེས་སྦྲའི་སྒོར་བག་མའི་རྟ་
བབས་སུ་བལ་སྟན་དཀར་པོའི་ཐོག་ཏུ་གྲོ་ཡིས་གཡུང་དྲུང་བཀོད་དེ་བཞག་་་་
ཡོད་པ་དེར་རྟ་ཁ་ཁྲིད་ནས་བག་མ་རྟ་ལས་བབ་ཀྱི་ཡོད་པ་རེད།
བག་མ་སྦྲ་ནང་དུ་ཞུགས་ཚུལ་ནི། བག་མ་དེ་ཐོག་མར་ཕོ་སྦྲའི་ནང་
དུ་འགྲོ་ཞིང་། དེར་བླ་མཆོད་ཁ་ཤས་ཀྱིས་བག་མར་བུམ་ཁྲུས་བྱེད་ཅིང་། དེ་
རྗེས་ཚེ་སྒྲུབ་དང་། གཡང་འགུགས་ཟབ་རྒྱས་གནང་གྲུབ་པ་ན་བླ་མཆོད་ཀྱི་
གཙོ་བོ་དེས་བུ་མོ་དེ་ལ་མིང་གསར་པ་ཞིག་འདོགས་སྲོལ་ཡོད་པ་རེད།
སྐབས་དེར་བུ་མོ་མིང་བཀྲ་ལེགས་པ་ཞིག་གིས་དངུལ་གྱི་ཐུར་མ་ཞིག་གིས་་་་་
“བཀྲ་ཤིས་རྫས་ཞོ” ཞེས་བྱ་བའི་ཞོ་ཡག་པོ་ཞིག་བག་མའི་ལག་གཡོན་གྱི་་་་་
འཁྱོར་བར་ཐེངས་གསུམ་བླུགས་དགོས་ཤིང་། བག་མ་དེས་ཞོ་དང་པོ་དེ་
དཀོན་མཆོག་གི་ཆེད་དུ་སྦྲ་ཕུག་ཏུ་མཆོད་པ་དང་། ཞོ་གཉིས་པ་དེ་བག་མ་
རང་གིས་བཏུང་ཞིང་། ཞོ་གསུམ་པ་དེ་བག་མ་རང་གི་གོས་ཀྱི་ཕུ་དུང་གཡོན་
པའི་ནང་དུ་བླུགས་དགོས་པ་དེ་ནི་དཀར་ལས་ལ་དགེ་བའི་རྟེན་འབྲེལ་ཞིག་་་
ཡིན་པ་རེད། བྱ་བ་དེ་ནི་ “མནའ་ཞོ་བླུད་” ཅེས་བྱ་བ་བག་ཆོག་གི་ནང་ནས་
གལ་ཆེ་ཤོས་སུ་བྱེད་ཅིང་། འོན་ཀྱང་ཁྱོ་གས་མནའ་ཞོ་བཏུང་དགོས་སྲོལ་མི་
འདུག དེ་ནས་ནང་གི་མ་དེས་བཞོན་ཟོ་ཆུ་འོས་བཀང་བ་ཞིག་ཁྱེར་ནས་
བག་མ་དེར་སྤྲད་པ་དང་། ཁྱོ་ག་གང་ཡིན་དེས་བ་ལུའི་ཕོན་པོ་བལ་དཀར་་
གྱིས་དཀྲིས་པ་ཞིག་ཁྱེར་ནས་བག་མ་དེར་སྤྲད་ཅིང་། བག་མས་དེ་དག་ཁྱེར་
ཏེ་བླ་མཆོད་དང་ལྷན་དུ་མོ་སྦྲར་འགྲོ་ཞིང་། བླ་མཆོད་ཚོས་བཞོན་ཟོ་ནང་གི་
ཆུ་དེ་བ་ལུའི་ཕོན་པོས་མོ་སྨྲའི་ཕྱོགས་ཀུན་ཏུ་གཏོར་ཞིང་ཁྲུས་བྱེད་པ་དང་། །
E-
I
.
.
ཎ
.



• 200 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེ་ནས་བག་མའི་ལག་ཏུ་ཕྱུར་བ་སྡེར་གང་དང་། ཁྱོ་གའི་ལག་ཏུ་མདའ་དར་
བཅས་ཐོགས་ཏེ་ལྷན་དུ་གནས་ཤིང་། བླ་མཚོད་ཚོས་གཡང་འགུགས་དང་
བཀྲ་ཤིས་མང་པོ་བརྗོད་སྲོལ་ཡོད་འདུག་པ་དང་། དེ་ནས་བཟུང་ཉིན་
གསུམ་བག་ཁྱིམ་དུ་གནས་པའི་རིང་ལ་བཟའ་བཏུང་གི་སྟོན་མོ་སྣ་ཚོགས་་་་་
དང་། གླུ་བྲོ་ལ་སོགས་པའི་རྩེ་འཇོ་དུ་མས་དུས་འདའ་བར་བྱས་ཏེ་བག་མ་
སླར་རང་ཁྱིམ་དུ་ལོག་པ་དེ་ནི་“ཞག་གསུམ་བག་མ”ཞེས་བྱ་བ་ཡིན་པ་རེད། །
བག་སྐལ་སྟེར་ཚུལ་ནི། བག་མ་གང་ཞིག་ཞག་གསུམ་བག་མར་
ཕྱིན་ཏེ་སླར་ནང་དུ་འབྱོར་ནས་ཟླ་བ་གསུམ་འདས་པའི་ཚེ། བག་མ་དེ་སླར་
བག་མ་ལེན་མཁན་གྱི་ནང་དུ་འགྲོ་དགོས་ཤིང་། སྐབས་དེར་ “འཕྲད་
ཟོག་” ཞེས་བྱ་བ་བུ་མོ་དེར་སྐལ་ཐོབ་ཀྱི་རྟ་གཡག་འབྲི་ལུག་དང་། རྒྱུ་ནོར་
གཞན་དག་བཅས་སྟེར་དགོས་པ་མ་ཟད་བུ་མོའི་མིང་པོ་དང་གཉེན་ཚན་་་་་་
ཚོས་བག་མ་ལེན་མཁན་ཚང་ལ་ལག་རྟགས་སུ་སྟེར་རྒྱུའི་ཤ་ཐུད་མང་པོ་གྲ་་་་
སྒྲིག་བྱེད་ཅིང་། བུ་མོའི་ཕ་དང་མནའ་ཡ་བཅས་ཀྱིས་སྐྱེལ་མ་བྱས་ཏེ་འགྲོ་
དགོས་པ་དང་། བག་སྐྱེལ་བ་རྣམས་བག་མ་ལེན་མཁན་གྱི་ནང་དུ་ཉིན་
བདུན་ཙམ་སྡོད་པ་དེའི་རིང་བཟའ་བཏུང་གི་སྟོན་མོ་གང་ལེགས་བྱེད་དགོས་
པ་དང་། བག་སྐྱེལ་བ་རྣམས་སླར་ལོག་ཅིང་བག་མའི་ཞོན་རྟ་སླར་འཁྲིད་
པའི་ཚེ། ཐུད་དཀར་ནག་ཅེས་པ་ཕྱུར་ཐུད་དང་གྲོ་ཐུད་བཅས་དོས་པོ་
གཉིས་རྟ་རྒྱབ་དུ་འགེལ་དགོས་ཀྱི་ཡོད་པ་རེད། ་
ཕྱིས་སུ་དུས་སྐབས་བདེ་བ་ཞིག་ལ་བག་མ་སྟེར་མཁན་ཚང་ནས་་་་་
མག་པ་དེ་གདན་འདྲེན་བྱེད་དགོས་ཤིང་། སྐབས་དེར་བཟའ་བཏུང་གི་སྟོན་
མོ་ཟབ་རྒྱས་དགོས་པ་དང་། དམིགས་བསལ་དུ་མག་པ་སླར་ལོག་པའི་ཚེ།



བྱང་འབྲོག་གི་ལམ་ཡིག
• 201•
“མག་རྟ་”ཞེས་བྱ་བའི་རྟ་ཕོ་བཟང་པོ་ཞིག་སྟེར་དགོས་ཀྱི་ཡོད་པ་རེད།
འབྲོག་པའི་ཡུལ་ཁྲིམས།
འབྲོག་ཡུལ་དེ་དག་ཏུ་མངའ་ཐང་ཅན་གྱི་དཔོན་པོ་དང་། ཡང་
ན་དགོན་སྡེ་ཁག་གིས་བཀས་བཀོད་ཀྱིས་བཞག་པའི་ཁྲིམས་གང་ཞིག་ཀྱང་མི་
འདུག་པར་མ་ཟད་མི་སྡེའི་ཚོགས་པ་གང་རུང་གིས་གཏན་འབེབས་བྱས་པའི་
བཅའ་ཁྲིམས་ཀྱང་མི་སྣང་ཞིང་། འོན་ཀྱང་ཡུལ་ལ་ཁྲིམས་གང་ཡང་མེད་
པས་གང་བྱུང་བྱུང་དུ་མི་གསོད་པ་དང་། རྒྱུ་ནོར་འཕྲོག་པ་སོགས་མགོ་
མཇུག་གཏན་ནས་མེད་པ་ཞིག་ཀྱང་མ་རེད། དེ་དག་གི་གནས་ལུགས་ནི་
གནའ་བོའི་དུས་སུ་དར་སྲོལ་ཡོད་པའི་ལྷ་ཆོས་དང་མི་ཆོས་ཟུང་དུ་འབྲེལ་་་་་
བའི་ཡུལ་ཁྲིམས་དག་རང་གཤིས་སུ་གོམས་འདྲིས་ཡུན་རིང་དུ་ཕྱིན་པའི་རྒྱུན་
སྲོལ་མ་ཉམས་པ་ཞིག་ཡིན་འདུག འབྲོག་མིའི་ཡུལ་ཁྲིམས་ལ་ཞིབ་འཇུག་
བྱེད་མཁན་གཙོ་བོ་ནི་འབྲོག་རུ་སོ་སོར་ཡོད་པའི་“རྒན་པོ”ཞེས་བྱ་བ་འབྲོག་
མི་རྒན་རིམ་བློ་ཁོག་དྲང་བ་དག་གིས་བྱེད་ཅིང་། དུས་ནི་གླང་ཟླའི་བཞི་རྒྱལ་
དང་། དེར་མ་གྲུབ་པ་རྣམས་སྟག་ཟླའི་འདུ་བའི་སྐབས་སུ་ཞིབ་འཇུག་བྱེད་
ཀྱི་ཡོད་འདུག
འབྲོག་པའི་རྔོན་ཁྲིམས་ནི། འབྲོག་ཡུལ་གང་དུ་ཡིན་ཡང་རུང་།
ཡུལ་སོ་སོའི་བླ་རི་དང་གཞི་བདག་གམ། ཡང་ན་དགོན་པ་ཁག་གི་བཀག་རི་
རྣམས་ནས་རི་དྭགས་ཆེ་ཕྲ་མཐའ་དག་གསད་མི་ཆོག་ཅིང་། གལ་ཏེ་གསོད་
མཁན་ཞིག་བྱུང་ན། དེ་མ་ཐག་ཏུ་ཡུལ་དེའི་མི་སྡེ་ཚོས་རྗེས་འདེད་བྱེད་
ཅིང་། སེམས་ཅན་གང་བསད་པ་དེའི་རོ་དང་། གསོད་མཁན་གྱི་རྟ་བོག་



• 202 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྣམས་འཕྲོག་སྟེ་ཡུལ་དེའི་གླང་ཟླའི་བཞི་རྒྱལ་གྱི་རྟེན་ཐེབས་སུ་འཇོག་གི་་་་་
ཡོད་པ་རེད། གལ་ཏེ་གསོད་མཁན་དེ་མི་སྡེའི་དཔུང་ཚོགས་ཤིག་ཡིན་ན་
དེར་ཡོད་དགོན་པ་གང་རུང་གིས་བར་འདུམ་བྱེད་ཅིང་། རྔོན་པ་ཚོས་གང་
བསད་པའི་རོ་དང་། རྟ་བོག་ཆ་གཅིག་གིས་བཤགས་པ་འབུལ་དགོས་པ་
དང་། གལ་ཏེ་རྔོན་པ་ཚོས་ཁས་མ་བླངས་ན་ཡུལ་དེ་དང་མི་ཚོགས་དེའི་བར་
ཏིས་རྩོད་ཀྱི་གཞི་ཆེན་པོར་འགྱུར་གྱི་ཡོད་པ་རེད། འོན་ཀྱང་འབྲོག་མི་ཚོས་
གཞི་བདག་དང་བཀག་རི་རྣམས་ལས་རི་དྭགས་གསད་ན་རང་རང་གི་ཁ་ཞེ་་་
གུད་པ་དང་། ཚེ་ཐུང་བ་དང་། གང་བྱས་ལམ་དུ་མི་འགྲོ་བ་དང་། སྒོ་ནོར་
ལ་ཤི་གོད་འབྱུང་བའི་ཡིད་ཆེས་གཏིང་ཟབ་མོར་ཡོད་པར་བརྟེན་ཁྲིམས་་་་་་
འགལ་བྱེད་མཁན་ཤིན་ཏུ་ཉུང་ཞིང་། གལ་ཏེ་བྱས་ནའང་འཕྲལ་དུ་བཤགས་
པ་དང་ལེན་བྱེད་ཀྱི་ཡོད་པ་རེད།
འབྲོག་པའི་རི་རྒྱ་ནི། འབྲོག་ཡུལ་གྱི་བླ་རི་དང་གཞི་བདག་རྣམས་
ནས་སུས་ཀྱང་རི་དྭགས་གསད་མི་ཆོག་པར་མ་ཟད་རྫ་ཡུང་དང་། དབྱར་རྩྭ་
དགུན་འབུ་དང། དཀར་མོག་རྣམས་ཀྱང་བརྐོ་འདོན་བྱེད་མི་ཆོག་ཅིང་། དེ་
དག་ནི་འབྲོག་མིས་ཤོད་སྲོལ་དུ་ “དབྱར་རྩྭ་དགུན་འབུ་དང་དཀར་མོག་ནི་་་
གཞི་བདག་གི་སྙིང་ནོར་རེད་” ཅེས་དང་། “རྫ་ཡུང་ནི་གཞི་བདག་གི་སྙིང་
རེད། མི་སུས་བརྐོ་འདོན་བྱས་ན་དེའི་མི་ཕྱུགས་ལ་ནད་ཡམས་དྲག་པོ་
འབྱུང་ཞིང་། དེའི་རྐྱེན་གྱིས་ཡུལ་ཁམས་ལ་ནད་ཡམས་འབྱུང་གི་རེད།” ཅེས་
ཟེར་ཞིང་ཡིད་ཆེས་ཀྱང་བྱེད་ཀྱི་ཡོད་པ་རེད། འདིའི་སྐོར་ནས་རྟག་པར་
འབྲོག་ཡུལ་གྱི་མི་སྡེ་ཕན་ཚུན་རྣམས་རྩོད་གཞིར་འགྱུར་བ་ཤིན་ཏུ་མང་་་་་
ཞིང་། ཡུལ་ཁ་ཤས་ཀྱི་གཞོན་ནུ་ཕོ་མོ་རྣམས་ཡུལ་གཞན་དག་ཏུ་ཕྱིན་ཏེ།



• 203 •
བྱང་འབྲོག་གི་ལམ་ཡིག
གསང་སྟབས་ཀྱིས་རྫ་ཡུང་སོགས་བརྐོ་འདོན་བྱེད་ཅིང་། ཡུལ་དེའི་མི་སྡེས་
ཤེས་རྟོགས་བྱུང་བའི་ཚེ། ཁོང་ཚོས་རྐོ་མཁན་རྣམས་འཛིན་བཟུང་ཐོག་
འཕྲོག་བརྡུང་གང་ཐུབ་བྱེད་ཀྱི་ཡོད་པ་རེད། དེའི་འབྱུང་རྐྱེན་གཙོ་བོ་ནི།
སྤྱིར་འབྲོག་མི་གཞོན་ནུ་དག་རྫ་ཡུང་སོགས་ཀྱི་ལོ་རྒྱུས་ལ་ཡིད་ཆེས་ཆུང་བ་་་་
དང་། མ་ཟད་དངོས་རྫས་དེ་རིགས་ལ་བརྟེན་ཏེ་རྒྱ་ཚོང་པ་དག་ལས་ཇ་
དང་། དར་རས་རྒྱན་ཆ་སོགས་ཉོ་སྒྲུབ་བྱེད་ཐུབ་ཀྱི་ཡོད་པ་རེད། །
འབྲོག་པའི་རི་བཤེར་ནི། འབྲོག་པའི་ཡུལ་ཁྲིམས་ཀྱི་རྐང་འཛིན་པ་
དང་། ཡུལ་ཀྱི་བདེ་འཇགས་སྲུང་སྐྱོང་གི་ལས་འཁུར་གལ་ཆེ་ཤོས་ནི་རི་
བཤེར་བྱེད་དགོས་པ་དེ་ཉིད་ཡིན་འདུག་ཅིང་། དེ་ཡང་འབྲོག་སྡེ་རུ་ཁག་སོ་
སོ་ནས་དབྱར་སྟོན་དུས་གཉིས་སུ་ཉིན་དུས་ངེས་མེད་ལ་རི་བཤེར་དུ་ཡང་་་་་
ཡང་འགྲོ་སྲོལ་ཡོད་འདུག་ཅིང་། རི་བཤེར་འགྲོ་མཁན་ནི་ཡུལ་སོ་སོའི་ཕོ་
གཞོན་ཞོན་རྟ་བཟང་གྲས་རྣམས་ཡིན་པ་རེད། འབྲོག་པའི་ཕོ་གཞོན་རྣམས་
རྟག་པར་རི་བཤེར་དུ་འགྲོ་བ་ལ་ཧ་ཅང་དགའ་པོ་ཡོད་པ་རེད། གང་
ལགས་ཤེ་ན། དེ་དག་ནི་རྟག་པར་ཕྱི་ཡུལ་གྱི་དགྲ་དང་འཐབ་རྩོད་བྱེད་པ་
ལ་ཧ་ཅང་དགའ་པོ་ཡིན་པ་ལྟར། སྐབས་དེར་ཕྱི་ཡུལ་ནས་འབྱོར་བའི་རྔོན་
པ་དང་། རི་རྒྱ་གཤིག་མཁན་དང་། ཏིས་རྩོད་བྱེད་མཁན་སོགས་དང་
འཕྲད་སྲིད་ཀྱི་ཡོད་པ་རེད། རི་བཤེར་གྱི་ལས་དོན་གཙོ་བོ་ནི་རྔོན་པ་དང་།
རི་རྒྱ་གཤིག་མཁན། ཇག་རྐུན་དང་། ཏིས་རྩོད་མཁན་ནམ་དེ་དག་གི་སོ་
ཉུལ་སོགས་ཡོད་མེད་རྟོག་ཞིབ་བྱེད་དགོས་པ་དག་ཡིན་འདུག་པ་དང་། རི་
བཤེར་དུ་འགྲོ་དུས་ཀྱང་སྔོན་མ་སྔོན་མའི་སྐབས་སུ་ཕྱི་མ་ཕྱི་མའི་དུས་ཚོད་་་་
ཁས་ཆད་བྱེད་པ་ཙམ་ལས་ངེས་ཆ་ཅན་གང་ཡང་མི་སྣང་ངོ༌། །



• 204• ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འབྲོག་པའི་ཇག་ཁྲིམས་ནི། འབྲོག་མི་སུ་ཞིག་གིས་དེ་སྔོན་འཁོན་
གཞི་བྱུང་མེད་པའི་མི་སྡེ་གང་རུང་དང། མི་སྡེ་ནང་ཁུལ་བཅས་པར་ཇག་པ་
རྒྱག་མི་ཆོག་ཅིང་། གལ་ཏེ་ཁྲིམས་འགལ་བྱེད་མཁན་ཞིག་བྱུང་ན་གླང་ཟླའི་
བཞི་རྒྱལ་ལམ་སྟག་ཟླའི་འདུ་བའི་སྐབས་སུ་གང་འཕྲོག་བཅོམ་བྱས་པའི་་་་
དངོས་པོ་རྣམས་རྩིས་ལེན་གྱིས་དགྲ་ལ་རྩོད་འདུམ་བྱེད་ཀྱི་ཡོད་པ་རེད།
འབྲོག་མིས་འཇབ་རྐུན་བྱེད་སྲོལ་མི་འདུག་པར་མ་ཟད་སུ་ཞིག་གིས་བྱས་པ་་་
ཡིན་ན་དེ་ནི་སྐྱེས་པ་ཕོའི་གྲལ་ནས་ཐོན་པའི་ཁྲེལ་དང་ངོ་ཚ་ཧ་ཅང་ཆེ་བར་་་་
བྱེད་པ་དང་། གལ་ཏེ་མི་སུ་ཞིག་ཡུལ་དེའི་དགྲ་ཡིན་པའི་ཡུལ་ཞིག་ཏུ་ཕྱིན་
ཏེ་རྟ་ནོར་སོགས་འཕྲོག་བཅོམ་བྱེད་ཐུབ་པ་ཡིན་ན། མི་དེ་ནི་ཡུལ་མི་ཚང་
མས་རྩིས་ཐང་ཆེ་ཞིང་དཔའ་བོའི་གྲངས་སུ་འཇོག་གི་ཡོད་པ་རེད། སྤྱིར་
འབྲོག་མིའི་རང་གཤིས་གོམས་འདྲིས་སུ་དབྱར་ཁར་སྐྱེས་པ་དར་མ་རྣམས་་་་་
དགྲ་ཇག་ལ་ཐེངས་རེ་འགྲོ་མ་ཐུབ་པ་ཡིན་ན་ “གོ་ཁའི་རྒན་མོ་” ཞེས་འཕྱ་་་
སྨོད་བྱེད་སྲོལ་ཡོད་འདུག་ཅིང་། དེ་འདྲའི་ཇག་ཆོམ་དུ་འགྲོ་ཡུལ་ནི་ཡུལ་
དེའི་སྤྱི་སྒེར་གྱི་ཏིས་རྩོད་གང་དུ་ཡོད་པ་དེར་འགྲོ་བའམ། དེ་ལྟ་བུ་མེད་ན་
ས་ཐག་ཧ་ཅང་རིང་ཞིང་ཆ་རྒྱུས་མེད་པའི་ཡུལ་དག་ཏུ་འགྲོ་དགོས་ཀྱི་ཡོད་པ་
རེད།
འབྲོག་པའི་ཁ་མཆུ།
འབྲོག་མི་ཚོས་ཁ་མཆུ་ལ་ “ གྱོད་” ཅེས་དང་། ཁ་མཆུ་ཅན་ཕན་
ཚུན་ལ་ “གྱོད་པ་” ཞེས་དང་། ཁ་མཆུའི་འདུམ་བྱེད་མཁན་རྣམས་ལ་ “གཟུ་
པ”ཞེས་དང་། འདུམ་གྱི་ཆོད་དོན་ལ་“གཟུ”ཞེས་ཟེར་སྲོལ་འདུག གྱོད་པ་



བྱང་འབྲོག་གི་ལམ་ཡིག
• 205 •
ཕན་ཚུན་ནས་འཁོན་གཞི་བཤད་པའི་ཚེ། “ རྫིག་” ཅེས་བྱ་བ་བཤད་བྱའི་
ཚིག་དངོས་མ་སྨོས་པར་གངས་རི་དང་། སེང་གེ་དང་། རྒྱ་མཚོ་ལ་སོགས་
པའི་དཔེ་བཞག་ཅིང་། དཔེའི་སྟེང་ནས་གྱོད་ཀྱི་དོན་འབྲས་བཤད་པ་དང་།
ཡང་“སྙག” ་ཅེས་བྱ་བ་སྤྱོད་ཀྱི་རྩ་བ་མི་སྟོང་སོགས་གང་ལ་ཐུག་པ་དེའི་ཆེད་
དུ་རྒྱུ་དངོས་འདི་དགོས་ཀྱི་མཛུབ་སྟོན་བྱེད་ཅིང་། “ང་ལ་སྙག་འདི་ཙམ་
བྱུང་ན་གྱོད་བཤད། མ་བྱུང་ན་མི་བཤད་”ཅེས་བྱ་བ་ཞིག་ཀྱང་ཡོད་པ་རེད།
གྱོད་ཀྱི་ལས་ཁུངས་ནི་ཡུལ་གྱི་རྒན་པོ་ཕན་ཚུན་གཉིས་དང་།
“རྫིག་པ” ཞེས་བྱ་བ་གྱོད་པ་ཕན་ཚུན་ལ་འདྲི་བསྡུར་བྱེད་མཁན་གྱི་མི་རང་་་་
བཞིན་དྲང་ཞིང་རིག་པ་བཀྲ་བ་གཉིས་བཅས་དགོས་ཀྱི་ཡོད་པ་རེད། ་
་ གཟུ་པ་གཉིས་ནི་ཕྱོགས་རིས་མེད་པ། མ་ཟད་གཟུ་པ་རང་ཕྱོགས་
ཀྱི་གྱོད་ཡ་ལ་ཅུང་ཕམ་ཁ་སྤྲོད་མཁན་རེ་དགོས་འདུག་ཅིང་། གལ་ཏེ་གཟུ་པ་
གང་རུང་གིས་ཕྱོགས་ཞེན་བྱས་ཏེ་གཞན་ཕྱོགས་ལ་ཕམ་ཁ་སྤྲད་འདུག་ན།
གྱོད་ཡ་དེས་གཟུ་པའི་གཟུ་ལ་མི་ཉན་ཞིང་གཟུ་པ་ལའང་གྱོད་བྱེད་ཆོག་པ་་་་
དང་། དེ་འདྲ་བྱུང་ན་གཟུ་པ་གསུམ་པ་ཞིག་བཙལ་ཏེ་བདེན་རྫུན་ཤན་
འབྱེད་ཐོག་གཟུ་པ་སྔོན་རྗེས་ཐུན་མོང་ནས་གཟུ་གཏང་དགོས་ཀྱི་ཡོད་པ་་་་་
རེད།
གྱོད་བཤད་ཚུལ་དངོས་ནི། རྫིག་པ་གཉིས་ཀྱིས་ “རྫིག་རྡེབ་” ཅེས་
བྱ་བ་ཉིན་གྲངས་མང་པོའི་བར་དུ་གྱོད་པ་ཕན་ཚུན་གྱི་གྱོད་རྩ་འདྲི་བསྡུར་་་་་
བྱེད་ཅིང་དེ་དག་གི་དོན་འབྲས་རྣམས་རེ་རེ་བཞིན་གཟུ་པར་ཞུ་བ་དང་།
གཟུ་པ་ཚོས་ལེགས་ཉེས་དཀར་ནག་ཤན་འབྱེད་ཀྱི་སྟེང་ནས་གཟུ་གཏང་་་་་
དགོས་པ་རེད།



• 206 •
，
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
སྤྱིར་འབྲོག་མིའི་ཁ་མཆུ་འདུམ་མཁན་ནི་སྐྱེ་བོ་ཉམ་ཆུང་ཡིན་ཡང་་
བློ་ཁོག་དྲང་ན་གཟུ་ཆེན་པོ་དག་ཀྱང་གཏང་ཐུབ་པ་སྟེ། མི་སྡེའི་ཁ་དཔེ་
ལའང་། “གཟུ་ར་སླག་ཅན་གྱིས་བཏང་ན། སྟག་སླག་ཅན་གྱིས་ཡར་ཟློག་
མེད་” ཅེས་བརྗོད་པ་ལྟར་བརྩི་འཇོག་བྱེད་དགོས་པ་དང། གལ་ཏེ་གཟུ་པ་
ཕན་ཚུན་ནས་དྲང་བདེན་གྱི་གཟུ་བཏང་ཟིན་པའི་རྗེས་སུ་གྱོད་ཡ་གང་རུང་་་
ནས་གཟུ་དེ་དང་ལེན་མ་བྱས་ན་“གྱོད་གཟུ་པའི་གྱོད་”ཅེས་པ་གཟུ་པ་རྣམས་
དང་གྱོད་ཡ་དེ་བཅས་གྱོད་གཞི་ཆེན་པོར་ཆགས་ཀྱི་ཡོད་པ་རེད།
གལ་ཏེ་འབྲོག་སྡེ་ཚན་ཚུལ་གྱི་རྩོད་གཞི་ཆེ་རིགས་ཡིན་ན་ཕྱོགས་་་་
ཕན་ཚུན་གྱི་རྒན་པོ་རྣམས་དང་། ལྷག་པར་ཡུལ་སོ་སོའི་བླ་སྤྱི་དང་དགོན་སྤྱི་
དག་གིས་གཟུ་གཏང་དགོས་པ་དང། རུ་ཁག་ནང་ཁུལ་གྱི་གྱོད་ཆུང་ངུའི་
རིགས་ཡིན་ན་དེར་ཡོད་ཀྱི་གཟུ་པ་རྒན་པོ་གཅིག་དང་། རྫིག་པ་གཅིག་
བཅས་ཀྱིས་ཀྱང་འཐུས་ཀྱི་ཡོད་པ་རེད།
འབྲོག་པའི་མི་སྟོང་།
འབྲོག་ཡུལ་གྱི་མི་སྡེ་ཁག་གཉིས་ཀྱིས་ཚོ་བའི་འཁོན་གཞི་ལ་བརྟེན་
ཏེ་ཕན་ཚུན་དུ་མི་གཉིས་བསད་པ་ཡིན་ན། གཟུ་པས་སྔ་བཅད་ཕྱི་སྡོམ་གྱི་
གཟུ་གཏང་དགོས་པ་ཙམ་ལས་མི་སྟོང་བསྒྲུབ་དགོས་སྲོལ་མེད་པ་རེད། འོན་
ཀྱང་ཚོ་བ་ནང་ཁུལ་ནས་གང་བསད་པའི་མི་དེའི་ཁྱིམ་མི་ལ་སེམས་གསོའི་་་་
ཆེད་དུ་རྟ་ཕྱུགས་ཀྱི་སྐྱེས་དང་། གཤིན་པོའི་དགེ་རྩར་ཞག་བཞི་བཅུ་ཞེ་
དགུའི་རིང་བླ་མཆོད་ཁ་ཤས་སྤྱན་དྲངས་ཏེ་བྱང་ཆོག་བསྒྲུབ་དགོས་པ་དང།
དེ་དག་ལ་བསྙེན་བཀུར་སོགས་འགན་ཧྲིལ་ལེན་བྱེད་དགོས་ཀྱི་ཡོད་པ་རེད།



• 207 •
བྱང་འབྲོག་གི་ལམ་ཡིག
གལ་ཏེ་མི་གཅིག་གིས་མི་ཞིག་བསད་པ་ཡིན་ན། ཐོག་མར་ “མི་་
ཤའི་མགོ་བཀུག་”ཅེས་བྱ་བ་གསོད་པ་པོས་གསོད་བྱེད་ཀྱི་ལག་ཆ་“རལ་གྲི་སོ་
དམར་”ཞེས་པའི་རལ་གྲིའམ་“སྡུག་བོག་རྭ་དམར”ཞེས་པའི་མེ་མདའ་གང་
ཡིན་དེ་གསད་བྱའི་ནང་མིའི་ལག་ཏུ་འབུལ་དགོས་པ་དང་། དེ་ནས་གསོད་
མཁན་གྱི་གཉེན་ཚན་དང་མནའ་ཡའི་ཕྱོགས་ཀྱི་ཕ་རིགས་སྤྱི་ནས་“སྙག་གི་རྟ་
ཕོ” ཞེས་བྱ་བའི་རྟ་སྐད་གྲགས་ཅན་ཞིག་དང་། མོ་རིགས་སྤྱི་ནས་རྒྱན་ཆའི་
གཙོ་བོ་སྤོས་ཤེལ་སྤུས་བཟང་ཞིག་བཅས་གསད་བྱའི་ནང་མི་ལ་འབུལ་བའི་་་་
ཐོག་སྙག་གང་དགོས་པ་འབུལ་རྒྱུའི་ཁས་ལེན་བྱེད་དགོས་ཀྱི་ཡོད་པ་རེད།
དེ་ལྟར་སྙག་གི་སྐོར་ཕན་ཚུན་བློ་མཐུན་པའི་རྗེས་སུ་“གདན་བཏིང་”ཞེས་བྱ་
བའི་གཡག་ཆེན་གཅིག་དང་རྟ་ཕོ་གཅིག་བཅས་གསོད་མཁན་རང་ཉིད་ཀྱིས་
གསད་བྱའི་ཕྱོགས་ཀྱི་གྱོད་པ་དེ་ལ་སྟེར་དགོས་པ་རེད།
གྱོད་དངོས་བཤད་པའི་ཚེ། གཟུ་པ་ཚོས་ཐོག་མའི་འཁོན་གཞི་སུའི་
ཕྱོགས་ནས་བྱུང་འདུག་པ་འདྲི་རྩད་བྱེད་ཅིང་། དེ་ནི་ཉེས་པ་ཆེ་བར་བརྩི་
སྟེ། དེའི་སྟེང་ནས་མི་སྟོང་གི་སྔོན་དཔེ་ཇི་ལྟར་ཡོད་པ་གཞིར་བཟུང་ནས་
ཉེས་པ་ཆེ་ཆུང་དང་བསྟུན་པའི་གཟུ་གཏོང་སྲོལ་ཡོད་པ་རེད། མི་སྟོང་གི་
སྔོན་དཔེ་ཞེས་པའི་དོན་ནི་གསད་བྱའི་མི་ཚང་དེ་སྔར་ཡང་མི་ཤ་བྱུང་མྱོང་་་་་
བར་གཞིར་བཅས་ཤིང་དུས་སྐབས་དེར་མི་སྟོང་ཇི་ཙམ་ཐོབ་པ་དེ་མ་འོངས་
པའི་མི་སྟོང་གི་དཔེ་ཚད་དུ་འགྱུར་གྱི་ཡོད་པ་རེད། གནས་ཚུལ་འདི་ལ་ལྟོས་
ན་འབྲོག་ཡུལ་དུ་མི་ཤའི་འཁོན་རྩོད་ནི་རྒྱུན་མར་འབྱུང་གི་ཡོད་པར་མངོན་་་་
སྤྱིར་འབྲོག་མིའི་མི་སྟོང་གི་ཚད་ནི་ཆེ་འབྲིང་ཆུང་གསུམ་དུ་སྣང་་་་་



• 208 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྟེ། དེ་ཡང་མི་སྟོང་ཆེ་གྲས་ལ་དངུལ་རྡོ་ཚད་བརྒྱ་དང་། འབྲིང་གྲས་ལ་རྡོ་
ཚད་བདུན་ཅུ། ཆུང་གྲས་ནི་རྡོ་ཚད་ལྔ་བཅུ་ཡིན་པ་རེད། དེ་ཡང་རྡོ་ཚད་
ཅེས་པ་ནི་སྔར་དུས་ཀྱི་རྡོ་ཚད་རྟ་མིག་མ་ཅེས་དངུལ་སྲང་ལྔ་བཅུ་གོར་གོར་་་་ .
བཟོས་པ་དེ་རིགས་ཡིན་འདུག་ཀྱང་། མི་སྟོང་གི་ནང་དུ་རྡོ་ཚད་ཅེས་མིང་དུ་
བཏགས་པ་ཙམ་ལས་དངུལ་ཀྱིས་མི་འཐུས་ཤིང་། དེའི་རྩིས་གཞི་ནི་ “དམར་
ཟོང་” ཞེས་བྱ་བ་སྟེ་མི་སྟོང་ཆེ་གྲས་ཀྱི་རྡོ་ཚད་རེ་ལ་འབྲི་གཡག་དྲུག་རེ་དང་།
འབྲིང་གྲས་ལ་འབྲི་གཡག་བཞི་རེ། ཆུང་གྲས་ལ་འབྲི་གཡག་གཉིས་རེ་བཅས་
དགོས་ཀྱི་ཡོད་པ་རེད།
མི་སྟོང་གི་རྩིས་གཞི་སྤྱོད་ལོན་གྲུབ་པ་ན། གསོད་མཁན་དེས་
གསད་བྱའི་མ་དང་ཆུང་མ་བཅས་ལ་“ཉེ་བའི་མཐུན་ཤ”་ཞེས་བྱ་བའི་འབྲི་མ་
རེ་རེ་དང་། ཕ་ལ་ “ཕུ་ནུའི་ཟུར་ཤ” ཞེས་བྱ་བའི་རྟ་ཕོ་གཅིག་བཅས་སྟེར་
དགོས་ཀྱི་ཡོད་པ་རེད།
འབྲོག་པའི་རྐུན་སྟོང་། །
གོང་དུ་བཤད་པ་ལྟར་འབྲོག་ཡུལ་དུ་འཇབ་རྐུན་གྱི་དར་སྲོལ་མེད་
པར་བརྟེན་སྟོང་གི་གླེང་གཞི་བྱེད་འོས་མ་མཆིས་ཤིང་། འོན་ཀྱང་སྐབས་
འགར་འབྲོག་མི་འགའ་ཤས་ཀྱིས་ཡུལ་ཕན་ཚུན་ནས་འཕྲོག་བཅོམ་བྱས་པའི་
སྐོར་ནས་གྱོད་གཞི་མང་དུ་འབྱུང་གི་ཡོད་པ་རེད། དེ་དག་ནི་འབྲོག་མི་རང་
ཉིད་ཀྱི་ཁ་དཔེར། “ལྷ་ཡི་ནོར་ལ་དགུ་འཇལ། འདུ་བའི་ནོར་ལ་ལྔ་འཇལ།
ཕུ་ནུའི་ནོར་ལ་གསུམ་འཇལ” ཞེས་པ་ལྟར་དགོན་པ་དང་བླ་བྲང་སོགས་ཀྱི་་
ནོར་ལ་དགུ་ལོག་དང་། སྤྱི་ཁག་དང་རུ་སྐོར་སྤྱིའི་ནོར་ལ་ལྔ་ལོག་དང་།



• 209 •
བྱང་འབྲོག་གི་ལམ་ཡིག
ཡུལ་ནང་ཁོངས་ཀྱི་ནོར་ལ་གསུམ་ལོག་གི་སྟོང་འཇལ་དགོས་ཀྱི་ཡོད་པ་རེད།
-
འབྲོག་པའི་རྟ་སྟོང༌། །
འབྲོག་ཡུལ་དུ་རྒྱུན་པར་གཡག་གིས་རྟ་དྲེལ་བརྡུངས་ནས་བསད་་
པའི་རྩོད་གཞི་མང་དུ་འབྱུང་ཞིང་། དེ་ཡང་གཡག་གཅིག་གིས་རྟ་དྲེལ་གང་
རུང་ཞིག་བརྡུངས་ནས་བསད་པ་ན་ “རྡུང་གི་རྭ་དམར” ཞེས་བྱ་བ་རྡུང་་་་་
མཁན་གྱི་གཡག་བཟང་ཞན་གང་ཡོད་པ་དེ་རྟ་བདག་ལ་འཕྲལ་དུ་སྤྲད་་་་་་
དགོས་པ་དང། གལ་ཏེ་གསད་བྱ་དེ་དྲེའུ་ཞིག་ཡིན་ན་གསོད་མཁན་གྱི་རྭ་
དམར་དེ་དང་གཡག་སོ་དྲུག་གཅིག་བཅས་སྤྲད་དགོས་པ་རེད། གལ་ཏེ་རྟ་
དྲེལ་གང་རུང་ཞིག་བསད་དེ་གསོད་མཁན་གང་ཡིན་ཕན་ཚུན་གཉིས་ཕྱོགས་
ནས་དངོས་མཐོང་མ་བྱུང་ཞིང་། ཞིབ་འཇུག་བྱེད་པའི་ཚེ་གཡག་གང་རུང་
གི་རྭ་ལ་ཁྲག་གམ་ཞག་རྩི་ཡོད་པ་ཞིག་རྙེད་ན་འབྲོག་མིའི་ཁ་དཔེར་ “འབྲོང་
རྟ་བརྡུང་རྭ་ཅོ་མར་གྱིས་ཤན་” ཞེས་པ་ལྟར་རྟ་གསོད་མཁན་དུ་ངོས་འཛིན་་་
ཞིང་། འོན་ཀྱང་དངོས་སུ་མ་མཐོང་བར་བརྟེན་རྟ་དྲེལ་གང་ཡིན་ཡང་རུང་
སྟོང་ལ་གཡག་ཤད་གཅིག་གིས་འཐུས་ཀྱི་ཡོད་པ་རེད།
འབྲོག་པའི་བྱི་སྟོང་།
འབྲོག་ཡུལ་གྱི་བུ་མོ་ཞིག་ལ་གཉེན་འདུན་མ་བྱས་པའི་གོང་དུ་བྱི་ཕྲུག་གཅིག་
བྱུང་བ་ཡིན་ན་ནང་གི་ཕ་མ་ཚོས་འཕྲལ་དུ་ཕ་སུ་ཡིན་འདྲི་རྩད་བྱེད་ཅིང་།
ཕྱོགས་ཕན་ཚུན་གཉིས་ཀའི་ཕ་མ་རྣམས་གཉིན་འདུན་བྱ་བར་བློ་མཐུན་ན་་་་
འཕྲལ་དུ་བག་ཆོག་སྤྱི་ལྟར་བྱེད་པ་དང་། དེ་ལྟར་མ་མཐུན་ན་བྱི་ཕོ་དེས་བུ་



• 210 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མོ་དེ་ལ་“ཕོ་རྟ་འོ་ལྤགས་”ཞེས་པའི་བྱི་སྟོང་འཇལ་དགོས་ཀྱི་ཡོད་པ་རེད།
དེའི་དོན་ནི་ཕ་ཡི་ཚབ་ཏུ་ཕ་ཡི་ཞོན་རྟ་བཟང་ཤོས་དང་། འོ་མའི་དོན་དུ་
འབྲི་སོ་དྲུག་གཅིག་དང་། གོས་རྟེན་དུ་ལུག་འཚེ་རུ་བདུན་བཅས་སྟེར་
དགོས་ཀྱི་ཡོད་པ་རེད། གལ་ཏེ་བྱི་ཕོ་འཁོས་ཞན་ཞོན་རྟ་མེད་མཁན་ཞིག་
ཡིན་ན་ཞོན་རྟའི་ཚབ་ཏུ་གཡག་སོ་དྲུག་གཅིག་གིས་འཐུས་ཀྱི་ཡོད་འདུག་པ་་་
འདི་ནི་འབྲོག་ཡུལ་དུ་གནའ་སྲོལ་ཡོངས་གྲགས་ཤིག་ཡིན་པར་བརྟེན་གཟུ་པ་
སོགས་ལ་མ་ལྟོས་པར་འཕྲལ་དུ་སྤྲོད་ལེན་བྱེད་པ་ཙམ་ལས་རྩོད་གླེང་བྱེད་་་་་་
དགོས་ཀྱི་མེད་པ་རེད།
འབྲོག་པའི་བག་སྟོང་།
འབྲོག་ཡུལ་གྱི་བུ་མོ་མང་དག་ཞག་གསུམ་བག་མར་ཕྱིན་ཏེ་སླར་་་་
ཁྱིམ་དུ་ལོག་རྗེས་ཡང་སྐྱར་བག་མ་ལེན་མཁན་གྱི་ནང་དུ་འགྲོ་རོགས་མི་བྱེད་
ཅིང་། དེ་ལ་བརྟེན་ནས “མོ་ཤ་” ཞེས་བྱ་བའི་རྩོད་གཞི་དྲག་པོ་ཡོང་གི་ཡོད་
པ་རེད། དེའི་འབྱུང་རྐྱེན་ནི་ཁོ་བོའི་བསམ་པར་ནམ་རྒྱུན་དུ་འབྲོག་མིའི་
གཉེན་སྒྲིག་གི་འདུན་མ་མཐའ་དག་སོ་སོའི་ནང་གི་ཕ་མ་ཚོས་བྱེད་ཀྱི་ཡོད་་་་
འདུག་པར་བརྟེན་བུ་མོ་མང་ཤོས་ཀྱིས་བག་སར་སླེབས་ཟིན་པའི་བར་་་་་
རང་གི་ཁྱོ་ག་མཐོང་མྱོང་བར་དཀའ་ཞིང་། དེ་ལྟ་ན་བུ་མོ་རང་རང་གི་
འདོད་པ་དང་མཐུན་པའི་ཁྱོ་ག་ནི་ཧ་ཅང་ཉུང་ངུ་ལས་ཡོང་མི་སྲིད་པ་གཞིར་
བཅས་མོ་ཤའི་རྩོད་གཞི་དེ་རིགས་འབྱུང་གི་ཡོད་པར་མངོན་ནོ། །
མོ་ཤའི་སྟོང་ནི། ཁྱོ་ག་དེར་ཞོན་རྟ་བཟང་པོ་ཞིག་གིས་གཙོས་སྔོན་



• 211.
-------
-
----
---
--
-
བྱང་འབྲོག་གི་ལམ་ཡིག
དུ་བུ་མོའི་སློང་རྟེན་གང་སྤྲད་པ་དེ་དག་དགུ་ལོག་གི་སྟོང་འཇལ་དགོས་སྲོལ་
འདུག་ཅིང་། འོན་ཀྱང་དེ་འདྲའི་རྩོད་གཞི་བྱུང་ནས་རྗེས་སུ་བུ་མོ་དེ་མི་ཚང་
གཞན་དུ་བག་མར་བཏང་ན། སྔོན་གྱི་མོ་ཤའི་བདག་པོ་ཚོས་མི་བདེ་བའི་
རྩོད་གཞི་མང་དུ་བྱེད་ཅིང་། དེ་ཉིད་འཕེལ་རྒྱས་སུ་ཕྱིན་ཏེ་མི་ཤའི་རྩོད་
གཞིར་འགྱུར་བའི་ཉེན་ཁ་ཤིན་ཏུ་ཆེ་བར་སྣང་ངོ་།།
-
-
འབྲོག་པའི་སྐྱེལ་འགྲུལ། །
འབྲོག་མི་ཚོས་གཡག་གི་འགྲོས་ལ་བརྟེན་ནས་འབྲོག་ཡུལ་ཕན་་་་་
ཚུན་དང་། རོང་ཡུལ་ཁག་ཏུ་ཚོང་འགྲུལ་དང་། དབྱར་དགུན་གྱི་མཚེར་ས་
སྤོ་འཇོག་སོགས་གང་དགོས་པའི་སྐྱེལ་འགྲུལ་གྱི་བྱ་བ་མཐའ་དག་བྱེད་ཐུབ་་་
ཀྱི་ཡོད་པ་རེད། སྤྱིར་བཏང་དུ་གཡག་གིས་རྒྱབ་དོས་ཆུང་ཞིང་ཡང་བ་ལས་
འཁུར་མི་ནུས་པ་དང། གཡག་ནི་ཉིན་རེར་ས་ཐག་ཐུང་ངུ་ལས་འགྲུལ་
བཞུད་བྱེད་མི་ཐུབ་པ་དང། དབྱར་དུས་སུ་གཡག་རྒོད་རྣམས་ཀྱིས་རྒྱབ་དོས་
མང་པོ་གཏོར་རླག་བྱེད་པ་སོགས་གཡག་ལ་བརྟེན་པའི་སྐྱེལ་འགྲུལ་ནི་དཀའ་
ངལ་དང་ལྡན་པ་ཞིག་ཏུ་སྣང་ནའང་། འབྲོག་ཡུལ་གྱི་གནས་ཚུལ་ལ་ལྟོས་ན་
གཡག་གི་རིགས་ནི་གངས་དང་ཆབ་རོམ་མཐའ་དག་བརྒལ་ཐུབ་པའི་སེམས་
ཅན་ཞིག་ཡིན་སྟབས་འབྲོག་མི་ལ་ཕན་ནུས་ལྷག་པར་ཆེ་ཞིང་། འབྲོག་མི་
ཚོར་འགེལ་གཡག་མང་དུ་ཡོད་པ་དང་། མ་ཟད་འབྲོག་མི་རེ་རེས་འགེལ་
གཡག་སུམ་ཅུ་ལྷག་གི་ལག་དོ་རང་རྐྱ་ཐུབ་པ་བྱེད་ནུས་པའི་ཐོག་རྒྱབ་ཁལ་་་་་
འགེལ་འཕོག་གི་བྱ་བ་མཐའ་དག་བྱེད་པ་མྱུར་ཞིང་ལས་སླའི་ངང་ནས་་་་་་
བསྒྲུབ་ཐུབ་པ་སོགས་མདོར་ན་འབྲོག་མི་ཕོ་མོ་མཐའ་དག་ལ་གཡག་ཁ་་་་



，11༠ •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འགེལ་བའི་གོམས་རྩལ་ཆེ་བར་ཡོད་འདུག་པ་བཅས་ལ་བརྟེན། དེ་དག་གིས་
གང་དགོས་པའི་སྐྱེལ་འདྲེན་གྱི་བྱེད་སྒོ་འགོག་མེད་དུ་བསྒྲུབ་ཐུབ་པའོ།།



བྱང་འབྲོག་གི་ལམ་ཡིག
• 213 •
ཚིག་མཛོད་དང་འགྲེལ་བཤད།
དེབ་འདི་འབྲོག་ཡུལ་གྱི་སྐད་སོར་བཞག་བྱས་པའི་ཐ་སྙད་མང་དུ་ཡོད་པ་དེ་་་
དག་སྐབས་སོ་སོར་འགྲེལ་བཤད་གང་ཐུབ་བྱས་ཡོད་ཅིང་། དེབ་འདིར་འགྲེལ་བཤད་
མེད་པ་དང་། ཚིག་མཛོད་རྣམས་སུ་མི་གསལ་བའི་ཐ་སྙད་ཀྱི་རིགས་རྣམས་གཤམ་གསལ།
ཀོ་སྒོ། ཀོ་བའི་ཁུག་མ་ཆེན་པོ།
ཀླད་ཁང་། གནམ་ཁུང་། །
ཀླུ་དིལ། ཀླུ་ཡི་དེའུ། རིའི་མིང་།
དཀར་ནག་གི་རྩིས། རྩིས་དཀར་དང་རྩིས་ནག
དཀར་མོག སྔོ་ཡི་རྩ་བ་སྨན་ཞིག་
དཀར་ལས། ཞོ་དང་མར་གྱི་ལས་ཀ
དཀར་ལིང་། བལ་སྟན་དཀར་པོ།
བཀག་རི། རྔོན་བཀག་པའི་རི།
བཀའ་བརྒྱད། གསང་སྔགས་སྔ་འགྱུར་རྫོགས་ཆེན་པའི་ལུགས་སུ་སྒྲུབ་སྡེའི་གཙོ་
བོ་བདེ་གཤེགས་བཀའ་བརྒྱད་དུ་གྲགས་པ་རྣམས་ཏེ་དེ་དག་ནི། ༡. སློབ་དཔོན་འཇམ་
དཔལ་བཤེས་གཉེན་ལ་བཀའ་བབས་པ་འཇམ་དཔལ་སྐུ་ཡི་དཀྱིལ་འཁོར་ཏེ་འཇམ་དཔལ་
གཤིན་རྗེའི་ལྷ་ཚོགས་དང༌། ༢. སློབ་དཔོན་ཀླུ་སྒྲུབ་ལ་བཀའ་བབས་པ་པདྨ་གསུང་གི་
དཀྱིལ་འཁོར་ཏེ་དཔལ་རྟ་མགྲིན་གྱི་ལྷ་ཚོགས་དང། ༣. སློབ་དཔོན་ཧཱུཾཀ་ར་ལ་བཀའ་
བབས་པ་ཡང་དག་ཐུགས་ཀྱི་དཀྱིལ་འཁོར་ཏེ་དཔལ་ཆེན་ཧེ་རུ་ཀའི་ལྷ་ཚོགས་དང་། ༤.
སློབ་དཔོན་བི་མ་ལ་མི་ཏྲ་ལ་བཀའ་བབས་པ་བདུད་རྩི་ཡོན་ཏན་གྱི་དཀྱིལ་འཁོར་ཏེ་ཚེ་་་་
མཆོག་ཧེ་རུ་ཀའི་ལྷ་ཚོགས་དང་། ༥. སློབ་དཔོན་པདྨ་འབྱུང་གནས་ལ་བཀའ་བབས་པ་
ཕུར་པ་ཕྲིན་ལས་ཀྱི་དཀྱིལ་འཁོར་ཏེ་དཔལ་རྡོ་རྗེ་གཞོན་ནུའི་ལྷ་ཚོགས་དང་། ༦. སློབ་
བབས་ས



• 214. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
དཔོན་དྷ་ན་སཾ་སྐྲ་ལ་བཀའ་བབས་པ་སྲིད་པ་མ་མོའི་དཀྱིལ་འཁོར་ཏེ་མངོན་རྫོགས་ཧེ་རུ་
ཀའི་ལྷ་ཚོགས་དང་། ༧. སློབ་དཔོན་གུ་ཧྱ་ཙཎྜ་ལ་བཀའ་བབས་པ་འཇིག་རྟེན་མཆོད་
བསྟོད་ཀྱི་དཀྱིལ་འཁོར་ཏེ་དྲེགས་པ་ཀུན་འདུལ་གྱི་ལྷ་ཚོགས་དང་། ༨. སློབ་དཔོན་ཤནྟི་
གབྷ་ལ་བཀའ་བབས་པ་དམོད་པ་དྲག་སྔགས་ཀྱི་དཀྱིལ་འཁོར་ཏེ་དཔལ་སྟོབས་ལྡན་ནག་་
པོའི་ལྷ་ཚོགས་བཅས་སྒྲུབ་སྡེ་ཆེན་པོ་བརྒྱད་ཐུན་མོང་དུ་སྒྲུབ་པའི་དཀྱིལ་འཁོར་ལ་ཡོངས་་
གྲགས་སུ་བཀའ་བརྒྱད་སྒྲུབ་ཆེན་དུ་གྲགས་པ་ཡིན་ནོ།།
བཀའ་བོ། བཀའ་ནི། བཀའ་དེ་ནི།
སྐོར་འགོ རྩིས་བྱེད་སྟངས་ཀྱི་སྡེ་ཚན།
སྐྱབས་འགྲོ་། དཀོན་མཆོག་གསུམ་ལ་སྐྱབས་སུ་འགྲོ་བ་སྟེ། ལེགས་སྦྱར་དུ། “ན་
མོ་བུདྡྷ་ཡ། ན་མོ་དྷརྨ་ཡ། ན་མོ་སངྒྷ་ཡ་” ཞེས་འབྱུང་ཞིང་། འོན་ཀྱང་བོད་དུ་གསང་
སྔགས་ཀྱི་ལུགས་གཙོ་བོར་བྱས་པ་སྟེ། སྔགས་སུ་བྱིན་རླབས་ཀྱི་རྩ་བ་དབང་བསྐུར་དང་། །
དཔང་གི་རྩ་བ་བླ་མ་ཡིན་པ་ལྟར་བོད་ཀྱི་སྐྱབས་འགྲོ་ལའང་བླ་མ་གཙོ་བོར་འབྱུང་བ་ “བླ་
མ་ལ་སྐྱབས་སུ་མཆིའོ། །སངས་རྒྱས་ལ་སྐྱབས་སུ་མཆིའོ། །ཆོས་ལ་སྐྱབས་སུ་མཆིའོ། །དགེ་
འདུན་ལ་སྐྱབས་སུ་མཆིའོ།།”ཞེས་པ་ལྟ་བུ་དང། །
ཡང་ན་ཉམས་ལེན་གྱི་གནད་དང་སྦྱར་བའི་སྐྱབས་འགྲོ་འདི་ལྟར། དཀོན་
མཆོག་གསུམ་དངོས་བདེ་གཤེགས་རྩ་བ་གསུམ། །རྩ་རླུང་ཐིག་ལེའི་རང་བཞིན་བྱང་ཆུབ་
སེམས། །ངོ་བོ་རང་བཞིན་ཐུགས་རྗེའི་དཀྱིལ་འཁོར་ལ། །བྱང་ཆུབ་སྙིང་པོའི་བར་དུ་
སྐྱབས་སུ་མཆི། །ཞེས་པ་ལྟ་བུའོ།།
སྐྱེལ་འགྲུལ། དངོས་ཟོག་འོར་འདྲེན་བྱེད་པ། །
བསྐོར་འགྲུལ་ ཡུལ་བསྐོར་བའི་འགྲུལ་བཞུད།
བསྐྱེད་རྫོགས། མ་ཧཱ་ཡོ་གའི་རྣལ་འབྱོར་གྱི་གཙོ་བོ་ཕྱི་ནང་སྣོད་བཅུད་ཐམས་
ཅད་གཞལ་ཡས་ཁང་ལྷ་རུ་བསྐྱེད་རིམ་པའི་བསྐྱེད་རིམ་དང་། ཨ་ནུ་ཡོ་གའི་རྣལ་འབྱོར་གྱི་
གཙོ་བོ་རྩ་རླུང་གི་ཉམས་ལེན་ལ་བརྟེན་ཏེ་མཚོན་བྱེད་དཔེའི་ཡེ་ཤེས་མངོན་དུ་བྱེད་ཅིང་།
མཚོན་བྱ་དོན་གྱི་ཡེ་ཤེས་ལ་འཇུག་པའི་རྫོགས་རིམ་བཅས་སོ།།



• 215 •
བྱང་འབྲོག་གི་ལམ་ཡིག
ཁ་ཆུ། ལུག་བལ་གྱི་དྭངས་མ། ན་རི་ཡ། བྱེའུ།
ཁ་སྤྲིས། སྤྲིས་མ།
ཁ་དམར། རྩིས་ཀྱི་འབྲས་བཤད།
ཁ་ཞེ། བསོད་ནམས། འབྱོར་པ།
ཁ་ལས། བྱ་བ་ལམ་དུ་འགྲོ་བ།
ཁས་ཆད། གཏམ་པ།
ཁྲ་གླག་སྤྱང་གསུམ། ཤ་ཟན་རྩལ་དང་ལྡན་པའི་སེམས་ཅན་བྱ་ཁྲ་དང་། བྱ་
གླག་དང་། སྤྱང་ཀི་བཅས་ཏེ། སེམས་ཅན་འདི་གསུམ་ནི་གླིང་གེ་སར་གྱི་དགྲ་ལྷ་ཝེར་མ་
བཅུ་གསུམ་གྱི་ནང་གཙོ་བོ་གསུམ་ཡིན་པ་ལྟར་ནམ་རྒྱུན་དུ་སྐྱེས་པ་ཕོའི་རིགས་རྣམས་་་་་
དམག་དང་། ཚོང་སོགས་བྱེས་སུ་ཆས་པའི་ཚེ་སེམས་ཅན་འདི་གསུམ་དང་འཕྲོད་ན་དགྲ་
ལྷ་གྲོགས་སུ་འབྱོན་པའི་རྟགས་ཏེ་བསམ་པའི་དོན་འགྲུབ་པའི་རྟེན་འབྲེལ་བཟང་པོར་་་་་་
བརྩི་བའོ།།
ཁྲེགས་ཆོད། རྫོགས་ཆེན་ཨ་ཏི་ཡོ་གའི་ཉམས་ལེན་གྱི་གཙོ་བོ་སྟེ། རིག་པ་རང་
ཐོག་ཏུ་ངོ་སྤྲོད་བྱེད་ཅིང་། དེའི་རྒྱུན་སྐྱོང་བ་ལ་བརྟེན་ཏེ་ཆོས་ཅན་གྱི་སྣང་བ་ཐམས་ཅད་
ཚེས་ཉིད་ཀྱི་ཀློང་དུ་ཟད་དེ་གཞོན་ནུ་བུམ་པའི་སྐུར་གྲོལ་བའི་མན་ངག་གོ།
གུ་ཡངས། རང་འདོད་དང་མཐུན། །
གུང་། སྦྲའི་གནམ་ཁུང་།
གུང་ཐག སྦྲའི་གནམ་ཁུང་སུམ་བྱེད་ཀྱི་ཐག་པ།
གུང་ལྷ། གནམ་གྱི་ལྷ། །
གོ་ག ཐབ་ཀྱི་སྒོ།
གོ་གོབ། འབུར་གྱི་ལྡོག་ཆ།
གུ་ཅན་ སྤུ་གྲ་ཅན།
གླུ་གོད། གོད་ཁ།
གྲགས་གཡེར། སྙན་གྲགས།
ནས་



• 216 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གྲུ་གུ། ཡུ་གུར་གྱི་ཡུལ། ལི་ཡུལ།
གྲོ་མཛོད། ཨ་བྲས་བསགས་པའི་གྲོ་ཕུང་།
གྲོ་མོ། གྲོ་མ་དང་ཞོ་བསྲེས་པ།
དགའ་འཁྱིལ། ནོར་བུ་དགའ་འཁྱིལ།
དགུང་སྔོན་པོ། ནམ་མཁའ་སྔོན་པོ།
དགུན་མཚེར། དགུན་ས།
དགོན་ཆེན། དགོན་པའི་མིང་།
དགྲ་རྒྱལ་སྟོང་ལེན། དགྲ་ལས་རྒྱལ་ཁ་ལེན་པ།
དགྲ་འགོ་རྒོད་པོ། དམག་འཐབ་ལ་དགའ་བོ།
དགྲ་ཕར་འདུལ། དམག་ཕར་འགེལ།
མགར་ལས། མགར་གྱི་ལས་ཀ
མགོན་བླ། ཆོས་སྐྱོང་གསོལ་བ་པོ།
འགན་ཧྲིལ་ལེན། འགན་ཆ་ཚང་ལེན་པ།
འགེལ་འཕོག ཡར་འགྲེལ་བ་དང་མར་འཕོག་པ།
འགྲིག རྡོ་རྡེལ་གྱི་རྩེད་མོ་ཞིག་སྟེ། མི་རེར་རྡོ་རྡེལ་དགུ་རེ་ཡོད་པ་དག་རིམ་
བཞིན་དུ་འཛུགས་ཤིང་རྡེལ་གསུམ་རེ་གྲལ་འགྲིགས་པའི་དུས་གཅིག་ཤོས་ཀྱི་རྡོ་རྡེལ་རེ་་་་
ཤོར་བའི་ཚུལ་མིག་མངས་ཤིག་སྟེ། རྡེལ་དཀར་གྱིས་སྔོན་མར་བརྩེས་ནས། རྡེལ་དཀར་
སུམ་འགྲིག་བྱུང་ན་རྡེལ་ནག་གཅིག་ཤོར་གྱི་ཡོད་པ་རེད།
སྒང་གཤོངས། རིའི་སྒང་དང་གཤོངས།
སྒར་མལ། སྒར་བབས་པའི་ཤུལ།
སྒྱུར་འཐེན། ཐག་པ་ལ་བརྟེན་པའི་ཤུགས་ཚད་ཀྱི་རྩེད་མོ་ཞིག་སྟེ། དེ་ནི་ཐག་
པ་རིང་པོ་ཞིག་ཁུག་པར་བཟོས་པའི་ཁུག་གཉིས་པོ་མི་གཉིས་ཀྱི་སྐེར་གྱོན་ཞིང་། ཐག་པ་
དེ་མི་གཉིས་ཀྱི་རྒང་པའི་བར་ནས་རྒྱབ་ལོགས་སུ་བཏང་སྟེ་ཡན་ལག་བཞི་སར་བཙུགས་་་་་
ནས་ཕར་ཚུར་འཐེན་པའོ།།



• 217•་
བྱང་འབྲོག་གི་ལམ་ཡིག
སྒོ་ར་ནག་པོ། ཀླུ་ཞིག་གི་མིང་། །
རྒྱ་ཚོང་པ། རྒྱ་ནག་གི་རྒྱུ་ཅ་འཚོང་མཁན།
རྒྱ་ད་བུ། མི་ཆེན་པོ། །
རྒྱལ་པོ་སྒོ་དགུ རྡེའུ་ལ་བརྟེན་པའི་རྩེད་མོ་ཞིག་སྟེ། གཤམ་གྱི་རི་མོའི་སྟེང་དུ་
རྒྱལ་པོ་མཚོན་བྱེད་ཀྱི་རྡེའུ་ཆེ་བ་གཉིས་དང་། མི་སྡེ་མཚོན་བྱེད་ཀྱི་རྡེའུ་ཆུང་བ་ཉི་ཤུ་རྩ་
བཞི་བཅས་རྩོད་ཅིང་། དེ་ཡང་རྒྱལ་པོ་གཉིས་རྐྱང་མཆོངས་ཀྱིས་སྡེ་བཟའ་བ་དང་། སྡེས་
རྒྱལ་པོ་གཉིས་ཕྱོགས་ཀྱི་མཁར་གཉིས་སུ་འགྲོ་ཡུལ་མེད་པར་དགག་པའོ། །
རྒྱལ་པོ་སྒོ་གཉིས། རྡེའུ་ལ་བརྟེན་པའི་རྩེད་མོ་ཞིག་སྟེ། རྒྱལ་པོ་མཚོན་བྱེད་ཀྱི་
རྡེའུ་ཆེ་བ་གཅིག་དང་། མི་སྡེ་མཚོན་བྱེད་ཀྱི་རྡེའུ་ཆུང་ངུ་བཅུ་གཉིས་བཅས་རྩོད་ཅིང་།
རྒྱལ་པོ་རེས་མཆོངས་ཀྱིས་སྡེ་བཟའ་བ་དང་། སྡེས་རྒྱལ་པོ་མཁར་དུ་འཇུག་དགོས་པའོ།
འདིའི་དཔེའུ་རིས་ཌཱ་མ་རུའི་དབྱིབས་ལྟར་སྣང་བས་རྒྱལ་པོ་ཌཱ་མ་རུ་ཞེས་ཀྱང་ཟེར་རོ། །
སྦྲག ཡི་གེ་སྐྱེལ་འགྲུལ།
སྦྲག་ཁང་། ཡི་གེ་སྐྱེལ་འགྲུལ་གྱི་ལས་ཁུངས།
སྒྲུང་ཐང་། གེ་སར་གྱི་སྒྲུང་གི་ཐང་ཀ།
སྒྲུབ་ཆེན། སྒྲུབ་པ་ཆེན་པོ།
སྒྲུབ་མཆོད། ལོ་དུས་ཀྱི་སྒྲུབ་པ། །
སྒྲོལ་མ། སྒྲོལ་མའི་བསྟོད་པ།
དངུལ་ཐག དངུལ་སྐུད་ཀྱི་ཐག་པ།
དངུལ་ཕྲུག་ཕྱུག་མོ། རིའི་མིང་།
དངོས་ལྐོག མངོན་སུམ་དང་ལྐོག་གྱུར།
ལྔ་ལེ། ཡུལ་གྱི་མིང་། །
ལྔ་ལེ་སྟག་རྩེ། གཞི་བདག་གམ་རིའི་མིང་།
བཅད་ཕྱི་སྡོམ། སྔར་འཕྲོ་བཅད་ཅིང་ཕྱི་འཕྲོ་སྡོམ་པ།
སྔོ་སྨན། རི་ལ་སྐྱེས་པའི་སྔོ་སྨན་དུ་སྦྱར་འོས་པ།



• 218 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆབ་ཏོག བུད་མེད་ཀྱི་རྒྱན་ཆ་སྤོས་ཤེལ་གྱི་ཏོག་སྟེ། སྤོས་ཤེལ་ཆེ་ཆུང་ཇི་ཙམ་
ཡོད་པ་དེ་དང་འཚམས་པ་སྤོས་ཤེལ་ལས་ཅུང་ཟད་ཆུང་བའི་བྱི་རུ་རེ་ཏོག་ཏུ་འཇོག་སྲོལ་་་་
ཡོད་པ་རེད།
ཆར་མ། འབྲོག་པའི་བུད་མེད་ཚོའི་རྒྱན་ཆས་ཀྱི་གཙོ་བོ་སྐ་རགས་རྒྱས་སྤྲོས་བྱས་
པ་ཞིག་སྟེ། དེ་ནི་རིན་ཐང་ཆེ་བའི་གོས་ཆེན་གྱི་གཞི་གདན་བཟང་པོའི་ཐོག་གསེར་དངུལ་
གྱིས་མེ་ཏོག་དང་། བྱ་དང་། འབྲུག་སོགས་ཀྱི་གཟུགས་བརྙན་སྣ་ཚོགས་ཚག་སྤྲོས་བྱས་
པའི་སྦ་ལེ་ཤན་དང་། འབོར་ཞེན་ནམ་ཕྲ་ཁང་བཀོད་པའི་ནང་དུ་གཡུ་དང་བྱི་རུའི་ཕྲ་
བཏབ་པ། གཡས་སུ་བཞོན་འཛིན་དང་གཡོན་དུ་གྲི་ཆུང་། དེ་དག་ཕན་ཚུན་དངུལ་ཐག་
གིས་སྦྲེལ་བའོ། །
ཆར་མགོ། སྐ་རགས་སམ་སྐེད་འཆིང་གཞན་དག་བཅས་ཀྱི་སྣེ་ཕན་ཚུན་སྦྲེལ་
བྱེད་ཀྱི་དངོས་པོ་ཞིག་རེད།
ཆུ་འོ། ཆུ་དང་འོ་མ་བསྲེས་པ།
ཆོན་ཐག སྦྲ་གུར་སྐྱོང་བྱེད་ཀྱི་ཐག་པ།
མཐུ་ཐོ། བྱ་དང་བྱེའུ་རྣམས་ཀྱི་ར་མཆུ།
ཉ་སྤྲིད། ས་མཐོར་སྐྱེས་པའི་ཤིང་ཞིག །
ཉིན་ཁུག ཉི་འོད་མང་དུ་འཕོག་པའི་གནས།
ཉིན་སྲིབ། ཉིན་རི་དང་སྲིབ་རི་ཞེས་པའི་དོན་ཏེ། ཉིན་རི་ནི་རྟག་པར་ཉི་མའི་
འོད་འཕོག་ཡུལ་དྲོ་བའི་གནས་དང་། སྲིབ་རི་ནི་རྟག་པར་ཉི་འོད་མི་འཕོག་པའི་གནས་ཁ་
བྱང་དུ་བལྟས་ཤིང་གྲང་ངད་དང་ལྡན་པའོ།།
གཉེན་སྒྲིག གཉེན་བྱེད་པ།
གཉེན་པོ། བག་མ་བསུ་སྐྱེལ་བྱེད་མཁན།
གཏོ་གླུད་ གཏོ་དང་ངར་གླུད།
གཏོ་བཅོས། གཏོ་ལ་བརྟེན་ནས་བཅོས་བྱེད་པ།
རྟ་ནོར། རྟ་དྲེལ་དང་གཡག



• 219 •
བྱང་འབྲོག་གི་ལམ་ཡིག
རྟ་བོག རྟ་དང་མེ་མདའ།
རྟ་འབོག རྟ་ལ་འགེལ་བྱའི་ཁུག་མ།
རྟ་དྲེལ། རྟ་དང་དྲེའུ།
རྟ་ཧྲག རྟ་དམག་འཐོན་ཆོག་ཏུ་ཡོད་པ།
རྟེན་ཐེབས། རྟེན་གཞི། མ་རྩ།
སྟག་གི་མདེལ་རྫི། མདའ་ཁ་འཚོ་མཁན།
སྟག་དགོན། ཡུལ་གྱི་མིང་། .
སྟག་སླག་ཅན། སྟག་ལྤགས་ཀྱི་གོས་ཅན།
སྟག་ལྷ། ཕོ་ལྷ(སྟག་ལྷ་མེ་འབར)།
ང་། འཇལ།
སྟོང་སྐུད། གོས་སྐུད། །
ཐག་པ། འབྲོག་མི་ཚོས་ལུག་འོ་འཇོ་བའི་ཚེ་བཞོན་ལུག་རྣམས་ཀྱི་མགོ་བོ་རྣམས་
ཕན་ཚུན་དུ་བསྣོལ་ཏེ་ཐག་འགྲོལ་ཆོག་ཏུ་བཟོས་པའི་བར་དུ་བཅིངས་པའོ།།
ཐབ་ཀྱི་ཡ་ཐོད། འབྲོག་པའི་ཐབ་ཀྱི་ཡར་སྣ་སྟེ། དེ་ཡང་འབྲོག་མིའི་བུད་ཤིང་
ནི་ཕྱུགས་ཀྱི་ལྕི་བ་ཡིན་འདུག་པ་ལྟར་དེ་དག་གི་ཐབ་ཀྱི་བཟོ་དབྱིབས་ཀྱང་རྣམ་པ་ཐ་དད་
དུ་སྣང་ཞིང་། འབྲོག་པའི་ལྕི་ཐབ་ནི་སྦྲའི་ཀ་བ་དག་གི་བར་དུ་ཡོད་ཅིང་། དེ་ཡང་སྦྲའི་
གུང་དང་རིང་ཚད་མཉམ་པ། ཐབ་ཀྱི་མར་སྣར་ཕོ་སྦྲ་དང་མོ་སྦྲ་གཉིས་ཕྱོགས་སུ་གོ་ར་ཆེ་
བ་རེ་རེ་ཡོད་པ། ཐབ་ཀྱི་མར་སྣ་ནས་ཐབ་ཀྱི་ཡར་སྣ་བར་ཇེ་མཐོ་ཇེ་མཐོར་བཟོས་པའི་
རྩེར་ནོར་བུའི་དབྱིབས་བཟོས་པ་དེའི་སྟེང་དུ་ “མཚན་ཐུབ་” ཅེས་བྱ་བའི་མཆོད་མེ་དག་
འབུལ་གྱི་ཡོད་པ་རེད། སྤྱིར་བཏང་འབྲོག་པ་ཚོས་སྤྲ་སྒོ་ལྷོ་རུ་གཏད་ཅིང་། དེའི་རྒྱུ་མཚན་
ནི་“ལྷོ་ནོར་རྒྱས་ཀྱི་གྲོགས་སྒོ་”ཞེས་བརྗོད་སྲོལ་ཡོད་འདུག་པ་དང་། ཐབ་ཀྱི་སྒོ་ཤར་དང་
ནུབ་ཏུ་གཏད་པ་སྟེ། ཤར་དུ་གཏད་པའི་དོན་ནི་“ ཤར་གྱི་གྲོགས་ལམ་”ཞེས་པ་ཕྱི་ཡུལ་གྱི་
གྲོགས་ནང་དུ་འབྱུང་བ་དང་། ནུབ་ཏུ་གཏད་པའི་དོན་ནི་མོ་སྦྲ་དེ་མི་གཡང་དང་ནོར་
གཡང་ཚང་མའི་གནས་གཞི་ཡིན་པ་དང་། མི་ཚང་སོ་སོས་གཡང་སྒྲུབ་བྱས་པའི་གཡང་



• 220 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྒམ་དེར་ཡོད་པར་བརྟེན་ཕྱིའི་གྲོགས་མཐའ་དག་ནང་གི་གཡང་དུ་ཆགས་པའི་དོན་ཡིན་་་
པ་རེད། སྐབས་འདིའི་“གྲོགས་”ཞེས་པ་ནི་དངོས་གྲུབ་དང་འདྲ་བར་ཤེས་དགོས། དེར་
བརྟེན་འབྲོག་མི་ཚོས་ཐབ་ཆུ་དང་བུད་ཤིང་རྣམས་ཐབ་ཀྱི་ནུབ་ཕྱོགས་སུ་འཇོག་ཅིང་། དེ་
དག་ལོངས་སུ་སྤྱོད་པའི་ཚེ་ནུབ་ཕྱོགས་ནས་ཤར་ཕྱོགས་སུ་འདྲེན་པའི་ཚུལ་དུ་སྣང་བ་དེ་་་
ནང་གི་གཡང་དང་གྲོགས་མི་འཛད་པའི་རྟེན་འབྲེལ་ཞིག་ཡིན་པ་རེད།
ཐིག་སྒམ། ཐག་པ་ལ་བརྟེན་པའི་རྩེད་མོ་ཞིག་སྟེ། དེ་ཡང་མི་གཉིས་ཀྱིས་ཐག་
པ་རིང་པོ་ཞིག་མདུད་པར་བཟོ་ཞིང་། མདུད་པ་དེ་ཁ་འབྱེད་པའི་སྨད་ཆའི་ཟུར་གཉིས་ནི་
མི་གཉིས་ཀྱི་རྐང་པ་གཡས་པ་དང་གཡོན་པས་མནན་པ་དང་། སྟོད་ཆའི་མདུད་མཚམས་
དང་ཐག་སྣེ་བཅས་མི་དེ་གཉིས་ཀྱི་ལག་གཡས་གཡོན་དུ་ཟིན་པས་ཐག་དབྱིབས་གྲུ་བཞིར་་
འབྱུང་བ་དེའི་ནང་ནས་རྩལ་དང་ལྡན་པའི་མི་གཞན་ཞིག་འཛུལ་དགོས་ཤིང་། གལ་ཏེ་
འཛུལ་མཁན་དེ་ལ་རྩལ་ལེགས་པོར་མེད་ན་ཐག་ཁུག་ཏུ་འཆིང་བར་འགྱུར་རོ།།
ཐིག་འཕགས། ཐག་པའི་རྩེད་མོ་ཞིག་སྟེ། དེ་ལའང་རྩེ་ལུགས་མི་འདྲ་བ་གཉིས་
འདུག གཅིག་ནི་མི་གཉིས་ཀྱིས་ཐག་པ་རིང་པོ་ཞིག་བརྒྱངས་པའི་སྟེང་ནས་མི་གཞན་
ཞིག་མཆོང་བ་དང་། གཅིག་ནི་མི་གཉིས་ཀྱིས་ཐག་པ་ཞིག་བསྐོར་གཡུག་བྱས་པའི་ནང་དུ་
མི་གཞན་ཞིག་གྲངས་མང་འཕགས་པ་བཅས་སོ།།
ཐུད་དཀར་ནག ཕྱུར་ཐུད་དང་གྲོ་ཐུད།
ཐོག་ཁེབས། སྟེང་ཁེབས།
ཐོར་པོ། རྫ་རིའི་མིང་། །
མཐའ་གོང་ཤན། གོས་ཀྱི་མཐའ་དང་། གོས་ཀྱི་ཕུ་དུང་གི་རྩེ་དང་། གོང་བ་
བཅས་པར་རས་སམ་གཅན་གཟན་གྱི་པགས་པའི་ཤན་ཆ་སྦྱར་བའོ།།
འཐབ་ར། འཐབ་རགས།
དར་ཁ། ཁ་དར། དར་རྒྱས།
དར་རྒོད། ཡིག་འབྲུ་དང་གཟུགས་བརྙན་སོགས་གང་ཡང་མེད་པའི་རླུང་རྟའམ་
དར་ཅོག་སྟེ། དེ་ཡང་རས་ཁ་དོག་སྣ་ལྔ་ཕྲེང་སྒྲིག་ཏུ་བཟོས་པའི་དར་རྒྱུང་དང་། ཡང་ན་



• 221 •
བྱང་འབྲོག་གི་ལམ་ཡིག
དར་རྒོད་ཁ་དོག་གང་རུང་གི་སྣེར་འཕན་ལྕེ་ཁ་དོག་ལྔ་ལྡན་དུ་བཏགས་པའོ། །ཁ་དོག་
ལྔའི་སྒྲིག་རིམ་དང་མཚོན་དོན་ནི།
སྔོན་པོ། གནམ།
དཀར་པོ། སྤྲིན།
དམར་པོ། མེ།
སེར་པོ། ས།
ལྗང་ཁ། ཆུ། །
དར་འཕྱིང་། སོ་ཁ་དར་བའི་འཕྱིང་བ།
དར་མ་འབུམ། མཁས་པ་ཆེན་པོ།
དར་ཟོམ། འོ་མ་དཀྲོག་སྣོད་ཅིག་
དུང་དཔོན། དུང་འབུད་མཁན་གྱི་གཙོ་བོ།
དོས་ཐག དོས་པོ་འགེལ་བྱེད་ཀྱི་ཐག་པ།
དོས་ཁེབས། དོས་པོའི་སྟེང་ཁེབས།
དྲུག་ཅུ་ཆེན་མོ། དཔལ་འཇམ་དཔལ་གཤིན་རྗེའི་ལས་བྱང་གི་སྒོ་ནས་སྨད་ལས་
དགྲ་བགེགས་བསྒྲལ་བའི་གཏོར་ཟློག་གམ་སྒྲུབ་པ་ཞིག་གོ།
གདང་། རྟ་ཕྱུགས་འདོགས་བྱེད་ཀྱི་ཐག་པ།
གདང་ཆད། རྟ་ཕྱུགས་ཀྱི་གདང་ཐག་རྙིང་པ། །
གདོམ། གོ་གནས་ཀྱི་རྟགས་རྟའི་སྐེ་དང་དམ་ཁར་འདོགས་རྒྱུ་སྟོང་སྐུད་དམ་རྔ་
མ་དམར་པོས་བཟོས་པའོ། །
མདུང་ཁྲ། མདུང་རིང་གི་རྐེད་པར་ལྕགས་ཀྱི་དཀྲིས་རིང་ཡོད་པ་ཞིག་གོ།
འདམ་ཟུག འདམ་རྫབ་གཏིང་རིང་བ། །
འདུ་བ་ཆེན་མོ། དཔལ་ཀྱི་རྡོ་རྗེའི་དཀྱིལ་འཁོར་གྱི་སྒྲུབ་པ་ཆེན་པོ་ཞིག་སྟེ། དེ་
ནི་བོད་ཀྱི་ལོ་སར་སྐབས་སུ་ཁམས་སྡེ་དགེ་དགོན་ཆེན་དུ་དགོན་ཁག་མང་དག་ལྷན་དུ་་་་
འདུས་ནས་ཚུགས་ཀྱི་ཡོད་པ་རེད།



• 222 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འདུས་སྟོན། མི་ཚོགས་འདུས་པའི་སྟོན་མོ།
འདེམ་སྒྲུག འདེམ་པ། །
རྡོ་རྗེ་ཚེ་རྒྱལ། གེ་སར་གྱི་མཚན་གྱི་བྱེ་བྲག་
རྡོ་འབེན། ལག་རྡོ་འཕེན་པའི་རྩེད་མོ་ཞིག
རྡོར་དྲིལ་ཆ། རྡོ་རྗེ་དང་དྲི་བུ་ཆ་གཅིག
ན་ཐང་། ནེའུ་གསིང་གི་ཐང་།
ན་འདམ། རྩྭས་ཁེངས་པའི་འདམ་རྫབ།
ན་ཟུག ན་འདམ་གཏིང་རིང་བ།
ན་རྩྭ། ནེའུ་གསིང་གི་རྩྭ་གྱོང་པོ་ཞིག
ན་དམར་དུང་ཆུང་། གེ་སར་གྱི་སྒྲུང་རྣམས་ལས། གེ་གསར་ལྷ་ཡུལ་དུ་སྐུ་
འཁྲུངས་པའི་གཉེན་ཚན་དུ་ཡབ་གཉན་ཆེན་ཨ་བོ་གེ་འཛོ། ཡུམ་ཀླུ་མོ་མཛེས་ལྡན། མ་ནེ་
ནེ་གནམ་སྨན་དཀར་མོ། ཕུ་བོ་དུང་ཆུང་དཀར་པོ། ནུ་བོ་ཀླུ་ཕྲུག་འོད་ལྡན། ལྕམ་སྲིང་ཐེ་
ལེ་འོད་ཕྲོམ་ཞེས་འབྱུང་བའི་ཕུ་བོ་དུང་ཆུང་དེ་མིན་ནམ་སྙམ། སྤྱིར་བཏང་ན་དམར་ཞེས་
པ་ནི་འབྲོག་ཡུལ་གྱི་ནེའུ་གསིང་རྣམས་སུ་“ཨ་དར་གེ་དར་”ཞེས་བྱ་བའི་མེ་ཏོག་དམར་པོ་
གོས་སྐུད་ཀྱི་ཆུན་པོ་ལྟ་བུ་དྲི་བཟང་དང་ལྡན་པ་མང་དུ་ཡོད་པ་དེ་འདྲའི་ནེའུ་གསིང་ལ་་་་
“ན་དམར་” ཞེས་བྱ་བ་དང་། དུང་ཆུང་ནི་སྐབས་འགར་ཤྭ་བ་ལའང་འཇུག་ཅིང་། ཤྭ་
བའི་རྭ་ལ་དུང་རྭ་ཞེས་ཀྱང་བརྗོད་སྲོལ་ཡོད་འདུག་པས་དཔྱད་གཞིར་སྣང་ངོ༌། །
མནའ་རྒྱབ། མནའ་ཡི་དོན་ལག་ཏུ་ལེན་པ།
རྣ་རྒྱན། རྣ་བའི་རྒྱན་ཆ། རྣ་ལུང་།
རྣ་ཚར། རས་སམ་བལ་ཚོན་གྱིས་དུད་འགྲོའི་རྣ་རྒྱན་དུ་བཟོས་པའོ།།
དཔའ་ཐུལ། དཔའ་བོ་ཆེན་པོ། །
དཔལ་བེའུ། བཀྲ་ཤིས་རྟགས་བརྒྱད་ཀྱི་ཡ་གྱལ་ཞིག
སྤང་ཐང་། ངོས་འཇམ་པའི་རྩྭ་ཐང་།
སྤང་རི། ངོས་འཇམ་པའི་སྤང་གི་རི།



• 223 •
བྱང་འབྲོག་གི་ལམ་ཡིག
སྤང་གཤོངས། སྤང་ཐང་དང་སྤང་རིའི་སུལ།
སྤུ་རྩིད། གཡག་གི་སྤུ།
སྤེན་དཀར། ཤིང་སྤེན་མ་མེ་ཏོག་དཀར་པོ་ཅན།
སྤེན་ནག སྤེན་ཤིང་མེ་ཏོག་དམར་པོ་ཅན།
སྤོ་ཆེན་གྱི་ར་བ། སྤོ་ཐོ་བརྩེགས་པའི་ར་བ།
སྤོ་ཐོ། སྤང་རྩྭ་ས་དང་བཅས་པ་དུམ་བུར་བཅད་པ།
སྤོ་རྩེགས་ཀྱི་གབ་ཁུང་། སྤོ་ཐོས་ཡིབ་གནས་བཟོས་པ།
སྤོས་གདན། འབྲོག་མོ་ཚོའི་སྐྲ་རྒྱན་གྱི་གཙོ་བོ་སྟེ། དེ་ཡང་གོས་ཆེན་གྱི་གདན་
གཞི་བཀྲ་བའི་སྟེང་དུ་སྤོས་ཤེལ་ཆབ་ཏོག་དང་ལྡན་པ་དྲུག་དྲུག་གམ་བརྒྱད་བརྒྱད་ཉིས་་་་་
རིམ་དུ་བཀོད་པའི་བར་མཚམས་སུ་གསེར་དངུལ་གྱི་འབོར་ཆེ་ཆུང་ཅི་རིགས་དང་། །
མཐར་རིན་པོ་ཆེ་ཅི་རིགས་ཀྱི་དྲྭ་བ་དང་དངུལ་གྱི་གཡེར་ཁ་ཆུང་དུ་མང་དག་གིས་བརྒྱན་་་་
པའོ། །འདི་ལྟ་བུ་སུམ་སྒྲིག་ཅན་ཡང་སྣང་།
སྤྲ་ནག སྤྲ་ནག་པོ།
ཕོ་ཁ། སྣོད་དྲུག་གི་ནང་ཚན་ཞིག་སྟེ། སྣོད་དྲུག་ནི། ཕོ་ཁ། ལོང་། མཁྲིས་པ།
རྒྱུ་མ། ལྒང་བུ། བསམ་སེའུ་བཅས་སོ།།
ཕོ་རུས། ཕྱོགས་ཞེན་བྱེད་པ།
ཕུ་མོ། མོ་འདེབས་པ།
ཕྱག་དབང་། ཕྱག་གི་བྱིན་རླབས་བྱེད་པ། མི་ཕལ་པ་རྣམས་བླ་མ་རྩ་བ་ཆེན་
པོའི་དྲུང་དུ་བཅར་བའི་ཚེ་མི་དེ་དག་གིས་ཕྱག་རྒྱ་དང་བཅས་ཏེ་བླ་མའི་དྲུང་དུ་མགོ་བོས་་
བཏུད་པ་ན། བླ་མ་དེས་བཀྲ་ཤིས་པའི་བདེན་ཚིག་བརྗོད་ཅིང་ཕྱག་གཡས་པ་མི་དེ་དག་གི་
མགོ་ཐོག་ཏུ་འཇོག་པའོ།།
ཕྱུགས་རུ། ནོར་འབྲོག ཤེ་འབྲོག
འཕྱིང་བ། ལུག་བལ་གྱིས་བཟོས་པ་ཞིག
འཕྲད་ཟོག བག་སྐལ་གྱི་དངོས་པོ།



• 224 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འཕྲུལ་འཁོར། ལུས་རྩལ་གྱི་གཙོ་བོ།
བ་ལུའི་ཕོན་པོ། ཤིང་བ་ལུའི་ཆུན་པོ་ཞིག་གི་རྟིང་པ་རྣམས་ལྷན་དུ་བལ་དཀར་
གྱིས་དཀྲིས་པའོ།།
བ་སོའི་ལག་གདུབ། ཅེས་པ་ནི་གླང་ཆེན་གྱི་མཆེ་བ་ལས་གྲུབ་པའི་ལག་གདུབ་
ཨ་ལུང་ལྟར་བཟོས་པའོ།།
བག་སྐལ། བག་མའི་ནོར་སྐལ།
བག་ཆོག བག་མ་གཏོང་ལེན་གྱི་ཆོ་ག
བག་ཆས། བག་མའི་རྒྱན་གོས།
བག་སྣ། བག་མ་བག་སར་འཐོན་པའི་སྣ་འདྲེན་གནོད་བྱེད་ཅིག་གི་མིང་སྟེ།
བག་མ་བག་སར་མ་འབྱོར་བའི་གོང་དུ་གནོད་བྱེད་དེ་བཟློག་དགོས་པར་བརྟེན། དེའི་
ཆེད་དུ་བག་མ་ལེན་མཁན་གྱི་ཕྱོགས་ནས་ཁྱིམ་དང་ཧ་ཅང་མི་རིང་བའི་སར་ས་ཁམ་གྱིས་་་
ཕག་གཟུགས་ཆེན་པོ་ཞིག་བཟོ་དགོས་པ་དང་། བག་མ་སྐྱེལ་མཁན་གྱི་གཉེན་པོ་ཞིག་གིས་
ཕག་གཟུགས་དེ་ལ་རལ་གྲིའི་ལྟག་པས་བརྡེག་ནས་གཏོར་དགོས་པའོ།། .
བག་རྩིས། བག་མ་གཏོང་ལེན་གྱི་རྩིས་ཏེ། དེ་ནི་གཤིན་རྩིས་དང་། སྐེག་རྩིས་
དག་དང་འདྲ་བ་ནག་རྩིས་ཀྱི་ནང་ཚན་ཞིག་རེད།
བུ་རྟ། རྟ་དམག་
བུམ་ཁྲུས། བུམ་པའི་ཆུས་ཁྲུས་བྱེད་པ།
བོག མེ་མདའ།
བོག་རྭ། མེ་མདའི་རྭ་སྟེ། དེ་ནི་མེ་མདའ་རྒྱག་པའི་ཚེ་འབེན་ཐོག་ཏུ་སོ་འཛིན་
སླ་བའི་འཇོག་གདན་ཞིག་ཡིན་པ་མ་ཟད་མེ་མདའི་མཛེས་ཆོས་བཟང་པོ་ཞིག་ཀྱང་ཡིན་པ་
རེད། བོག་ར་ནི་གཙོད་ཀྱི་རྭ་ཅོས་བཟོ་ཞིང་དེ་ལ་དངུལ་གྱིས་མཛེས་འཆོས་བྱས་པའོ། །
བྱང་ཆོག ཡི་དམ་གྱི་ལྷ་གང་རུང་གི་དཀྱིལ་འཁོར་ལ་བརྟེན་ཏེ་གཤིན་པོའི་མིང་
བྱང་ལ་དབང་བསྐུར་དང་ཆོས་བཤད་བྱེད་ཅིང་། དེ་ནས་མིང་བྱང་མེར་སྲེག་ཅིང་འཕོ་བ་
འདེབས་པ་དང་། མིང་བྱང་གི་ཐལ་བས་སཙྪ་བཞེངས་པ་སོགས་གཤིན་པོའི་སྡིག་སྦྱོང་གི་



བྱང་འབྲོག་གི་ལམ་ཡིག __ • 225 •
ཆོ་གའོ།།
བྱི་ཕྲུག འཆལ་ཕྲུག
བྱེ་རུ། ཡུལ་ཞིག་གི་མིང་སྟེ། ཡུལ་དེའི་གནས་ཚུལ་སྒྲུང་དཔེ་ལས་འབྱུང་ཚུལ་
དང་བསྟུན་ན་སོག་ཡུལ་དང་ཉེ་བའི་ཁ་ཆེའི་ཡུལ་ “ཤིས་ཤ” (？) ཞེས་པ་དེའམ་དེ་
དང་ཉེ་ཕྱོགས་ཤིག་ཡིན་པར་མངོན་ནོ།།
བྱེད་གྲུབ། དཀར་རྩིས་ཀྱི་རྩིས་འགོ་མི་འདྲ་བ་གཉིས་ཏེ། གཙོ་ཆེར་རྒྱ་རྩིས་ཀྱི་
རྗེས་སུ་འབྲང་བ་བྱེད་པའི་རྩིས་དང་། གཙོ་ཆེར་དུས་འཁོར་རྗེས་སུ་འབྲང་བ་གྲུབ་པའི་
རྩིས་སོ།།
བྱེད་རྩིས། རྒྱ་རྩིས་ཀྱི་ལུགས།
བྲིས་བཀོད། རི་མོའི་བཀོད་པ།
བྲིས་ཐང་། ཐང་ཀ་
བླ་མའི་རྣལ་འབྱོར། སྔགས་གོང་མའི་རྣལ་འབྱོར་གྱི་སྙིང་པོ་སྟེ། ཕྱི་ལྟར་དུ་བླ་
མ་རྩ་གསུམ་ཀུན་འདུས་སུ་གསལ་བ་ལས་བྱིན་རླབས་དབང་བཞི་ལེན་པ་དང་། ནང་ལྟར་
དུ་བླ་མ་ཡེ་ཤེས་སེམས་དཔའ་རུ་གསལ་བ་ལས་ཕུང་ཁམས་དག་པའི་དཀྱིལ་འཁོར་དུ་་་་
བསྒྲུབ་པ་དང་། གསང་བ་ལྟར་དུ་རང་རིག་དོན་གྱི་བླ་མ་རང་ངོར་ཤེས་པས་གྲོལ་བར་
འགྱུར་བའོ།།
རྩ་གསུམ། ཞེས་པ་ནི་དབང་གི་རྩ་བ་བླ་མ། བྱིན་རླབས་ཀྱི་རྩ་བ་ཡི་དམ།
དངོས་གྲུབ་ཀྱི་རྩ་བ་མཁའ་འགྲོའོ། །
དབང་བཞི། ནི་བུམ་པའི་དབང་། གསང་བའི་དབང་། ཤེས་རབ་ཡེ་ཤེས་ཀྱི་
དབང་། དོན་དམ་པ་མཆོག་གི་དབང་ངོ༌།།
དབུ་མཛད། ཚོགས་ཀྱི་དབུ་མཛད།
དབུ་ཆུང་། དབུ་མཛད་ཆུང་བ།
དབྱར་རྩྭ་དགུན་འབུ། འབུའི་གཟུགས་ཅན་གྱི་རྩྭ་ཞིག་སྟེ། དེ་ཡང་དབྱར་དུས་
སུ་རྩྭ་དང་དགུན་དུས་སུ་འབུར་འགྱུར་བས་མིང་དེ་སྐད་དུ་གྲགས་ཤིང་། དེ་ནི་སྟོབས་



• 226 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བསྐྱེད་ཀྱི་སྨན་བཟང་པོ་ཞིག་ཀྱང་ཡིན་པ་རེད། རྒྱ་ནག་གི་སྐད་དུ་“ & #”ཞེས་བྱའོ།། །
འབབས་སྒོ། ཡོང་འབབས།
འབུ་དོང་། གནའ་དུས་ཀྱི་བཙོན་ར་མི་ལ་སོ་རྒྱག་མཁན་གྱི་འབུ་རིགས་སྣ་
ཚོགསས་ལྷན་དུ་བསགས་པའི་ས་དོང་ཞིག་གོ།།
འབུལ་སྡུད། འབུལ་བ་སྡུད་པ། །
འབོར་ཆེན། གྲངས་འབོར་ཆེན་པོའོ།།
འབྲི་ཤེ འབྲོག་མི་གླ་བ་ཚོས་ནོར་བདག་ལས་འབྲི་ཁ་ཤས་བླངས་ཏེ་དེའི་ཁྲལ་
ཏུ་མར་དང་ཕྱུར་བ་སོགས་ནོར་བདག་ལ་ལོ་རེ་བཞིན་འབུལ་དགོས་པའོ།།
འབྲུ་བུན། འབྲུ་བདག་ལས་འབྲུ་བུ་ལོན་དུ་བླངས་ཤིང་ལོ་རྗེས་མར་ཇི་ཙམ་
བླངས་པ་དེ་དང་། དེ་འི་སྐྱེད་དུ་ལྔ་ཆ་གཅིག་འབུལ་དགོས་པའོ།།
འབྲོག་སྡེ། འབྲོག་ཡུལ་གྱི་མི་སྡེ།
འབྲོང་རི་སྨུག་པོ། ལྷ་རི་ཞིག་གི་མིང་།
སྦ་ལེ་ཤན། དངོས་པོ་གང་རུང་ལ་ཤིང་ལོའི་རི་མོ་གདོང་ཁུག་ཁ་སྤྲོད་དུ་བྱས་
པའོ།
བ་གོར། གསེར་དངུལ་གྱིས་དཀྱིལ་འབུར་མཐོན་པོའི་ངོས་སུ་རི་མོ་སྣ་ཚོགས་
བཀོད་པའོ།།
སྦྲ་རུ། སྦྲ་མང་པོ་ལྷན་དུ་ཕུབ་པ།
སྤྲེ། འབྲོག་ཡུལ་གྱི་སེམས་ཅན་ཝ་ལྟ་བུ་ཞིག
མ་ཎི། ཨོཾ་མ་ཎི་པདྨེ་ཧཱུཾ།
མ་ཎིའི་རྒྱ་ཞག མ་ཎིའི་མཚམས་རྒྱུའི་ཞག་དུས།
མཎྜལ། གསེར་དངུལ་ལས་བཟོས་པའི་མཎྜལ་གཙང་མར་ཕྱིས་པའི་སྟེང་དུ་འབྲུ་
རིགས་དང་རིན་ཆེན་སྣ་ཚོགས་ཕུང་པོར་སྤུངས་ནས་མཆོད་ཡུལ་ལ་འབུལ་བའོ།།
མི་མངགས། བང་ཆེན།
མི་ནུབ། ཡུལ་ཞིག་གི་མིང་སྟེ། སྒྲུང་ལས་འབྱུང་ཚུལ་ལ་ལྟོས་ན་ཡུན་ནན་ཞིང་



• 227•
བྱང་འབྲོག་གི་ལམ་ཡིག : 227 • .
ཆེན་ནང་ཁོངས་ཐའི་རིགས་ཀྱི་ཡུལ་ཡིན་པར་སེམས་སོ།།
གཡང་། མིའི་ཚེ་བསོད་ཀྱི་གཡང་།
མི་ལའི་ལྔ་ཐང་། ཞེས་པ་ནི་རྗེ་བཙུན་མི་ལ་རས་པའི་རྣམ་ཐར་གྱི་ཐང་ཀ་ལྔ་སྟེ།
མཐུ་ཆེན། དཀའ་སྤྱད། སྒྲུབ་པ། འགྲོ་དོན། རྫུ་འཕྲུལ་བཅས་སོ།།
མིང་བཀྲ་ལེགས་པ། མིང་བཟང་ཞིང་ཕ་མ་གསོན་པོར་ཡོད་པའི་གང་ཟག་
དབང་པོ་ཚང་བ་ཞིག་གོ།
མིག་མངས། རྩེད་མོ་ཞིག
མུག་ཤི། མུ་གེས་ཤི་བ། །
མོ་སྨན། བུད་མེད་ཀྱི་རིགས།
མོན་བུ་དཀར་པོ། སྒང་རྩི་ཐོག་ཅེས་པ་ས་མཐོར་སྐྱེས་པའི་མེ་ཏོག་གི་རྩ་བ་སྟེ།
དེ་ལའང་དཀར་པོ་དང་དམར་པོ་བཅས་རིགས་མི་འདྲ་བ་གཉིས་ཡོད་འདུག་པ་ལས།
དཀར་པོ་ནི་རོ་མངར་བས་མིའི་བཟའ་རྒྱུར་བྱེད་པ་དང་། དམར་པོ་ནི་རོ་ཤིན་ཏུ་ཁ་བ་
ཞིག་སྟེ། ལི་ག་དུར་ཞེས་པ་མཁྲིས་ཚད་ཀྱི་སྨན་དུ་བེད་སྤྱོད་བྱེད་པའོ།།
དམར་ལས། ཤ་ཁྲག་གི་ལས་ཀ།
རྨིག་བཞི། རྟ་དྲེལ་གྱི་རྨིག་པ།
རྩ་རླུང་། ལུས་ཀྱི་རྩ་དང་དབུགས་སམ་ནུས་པ།
རྩིད་གེ རྩིད་པའི་རེ་བ་ནག་པོ།
རྩེ་ཁྲ། ཤིང་བྱང་ཆུང་ངུའི་སྟེང་དུ་མར་གྱིས་ཉི་ཟླ་ནོར་བུའི་དཀར་རྒྱན་བཏགས་
པའོ། །
བཙོས་ཐུག ཤ་དུམ་བུ་བཟོས་ཏེ་བཙོས་པ། .
ཚར་ལོ། གོས་སྐུད་དང་བལ་སྐུད་གང་རུང་ཆུན་པོར་བཟོས་པའོ།།
ཚེར་དོང་། ཚེར་ཤིང་མང་པོས་ཕྱུར་བུར་བཀང་བའི་དོང་སྟེ།
བཙོན་ར་དེ་འདྲའི་རིགས་ཤིག་ཀྱང་ཡོད་པར་མངོན།
བ། ཚོ་ཁག
སྔོན་དུས་ཀྱི་



• 228 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚོམ་བུའི་དཀྱིལ་འཁོར། གསང་སྔགས་ཀྱི་དཀྱིལ་འཁོར་མཚོན་བྱེད་ཅིག་སྟེ།
སྤྱིར་བཏང་དཀྱིལ་འཁོར་ལ་རས་བྲིས་དང་། རྡུལ་ཚོན་དང་། ཚོམ་བུ་བཅས་གསུམ་ཡོད་
པ་ལས་འདི་ནི་འབྲུ་ཡིས་དཀྱིལ་འཁོར་གྱི་གཙོ་བོའི་ལྷ་གྲངས་དང་མཉམ་པའི་ཚོམ་བུ་་་་
བཀོད་པ་སྟེ་ཚོམ་བུའི་དཀྱིལ་འཁོར་རོ།།
འཚོ་རྟེན། འཚོ་བའི་གཞི་རྟེན།
འཛི་ཆུང་། ཡུམ་གྱི་མིང་།
རྫ་རྒྱལ་འཕན་ཕྱུག རི་ཞིག་གི་མིང་།
རྫ་ཆབ་སིལ་མོ། རྫ་ཡི་ཆུ།
རྫ་ཕུང་། རྫ་རྡོའི་ཕུང་པོ།
རྫ་རི། རྡོ་མང་དུ་འདུས་པའི་རི།
ཞལ་གྲོ། གྲོ་བཅོས་དང་། ཕྱུར་བ་དང་། ཁ་ཟས་སྣ་ཚོགས་ཕུང་པོར་སྤུངས་པ་
ཞིག་གོ།
ཞིག་མོ། བུ་མོ།
ཞིག་ཞིག ཕྲུ་གུ།
ཞིག་ལ། ཁྱེའུ།
ཞོ་ཟོ ཞོ་ཡི་སྣོད།
གཞུང་རྒྱུད། ཡུལ་གྱི་གཞུང་།
གཞུང་ཆེན་བཅུ་གསུམ། འདུལ་བ། ༡ མདོ་རྩ་བ། བྱམས་ཆོས་སྡེ་ལྔ། ༢།
མངོན་རྟོགས་རྒྱན།༣ མདོ་སྡེ་རྒྱན། ༤ རྒྱུད་བླ་མ། ༥ དབུས་མཐའ་རྣམ་
འབྱེད། དབུ་མ་རིག་ཚོགས། ༦ ཆོས་ཉིད་རྣམ་འབྱེད། ༧ རྩ་བ་ཤེས་རབ།ར སྟོང་
ཉིད་བདུན་ཅུ་པ། ༩ རིག་པ་དྲུག་ཅུ་པ། ༡༠ རྩོད་ཟློག ༡༡ ཞིབ་མོར་རྣམ་
འཐག༡༢ སྤྱོད་འཇུག ༡༣ མངོན་པ་མཛོད། །
བཞོན་ཟོ། འོ་མ་འཇོ་སྣོད། །
བཞོན་འཛིན། འབྲོག་མོ་ཚོའི་བཞོན་ཟོ་འཛིན་བྱེད་རྒྱན་ཆར་གྱུར་པ།



• 229 •
བྱང་འབྲོག་གི་ལམ་ཡིག
ཟ་མའི་བུ་རྫི། བུད་མེད་ཀྱི་བྱིས་པ་འཚོ་མཁན།
ཟུག འབྱིང་བར་འགྱུར་བའི་འདམ་རྫབ། །
གཟི། རིན་པོ་ཆེའི་རིགས་ཧ་ཅང་རྙིང་པ་ཞིག་སྟེ། དེ་ལ་ཆུ་མིག་གཉིས་ནས་
བཅུ་གཉིས་ཀྱི་བར་དང་། ཆུ་བང་ཁ་སྤྲོད་ཅེས་པ་ཆུ་མིག་ཟླུམ་པོ་དང་གྲུ་བཞི་ཁ་སྤྲོད་ཅན་
དང་། རྟ་སོ་མ་ཞེས་ཆེད་རིས་ཉིས་སྒྲིག་ཅན་དང་། སྟག་ལོག་ཅེས་པ་ཟླུམ་པོ་མིག་རིས་
ཅན་སོགས་རྣམ་པ་མང་དུ་སྣང་བ་ཀུན་ཀྱང་ས་འོག་ནས་འཐོན་གྱི་ཡོད་པ་རེད། །
གཟས། ཕྱུགས་ཀྱི་རྩྭ་ཁ།
གཟིག་ལྷ། མོ་ལྷའི་དོན་དུ་སྣང་སྟེ། སྤྱིར་སྟངས་སྟག་ཅེས་པ་ནི་སྐྱེས་པ་ཕོའི་
དོན་དུ་འཇུག་པ་དང་། སྐྱེས་པའི་ཆས་ལ་སྟག་ཆས་ཞེས་སུ་གྲགས་པ་ལྟར་སྐབས་འདིར་
གཟིག་ཅེས་པ་ནི་ཟ་མ་མོའི་དོན་དུ་འཇུག་པའོ།།
འོ་རྒྱལ། འབྲི་ཀོའི་རྐྱལ་པ་ཆེན་པོ་ཞིག་སྟེ། འབྲོག་ཡུལ་ཕལ་མོ་ཆེར་ཤིང་གི་
ཟོམ་ཆེན་འཐོབ་དཀའ་བས་འོ་རྐྱལ་དག་བེད་སྤྱོད་བྱེད་ཀྱི་ཡོད་པ་རེད།
འོ་ཟོམ། འོ་མའི་སྣོད།
འོག་འགྱུར། རྟ་ཐོག་ཏུ་འགྱུར་རྒྱག་པ།
ཡ་དིང་། ཡུལ་གྱི་མིང་། །
ཡར་གྲུ། ཁ་ཡར་གཅུ་བ།
ཡར་རྫོག གྱེན་ལྡོག
ཡིག་བརྒྱ། དཔལ་རྡོ་རྗེ་སེམས་པའི་སྙིང་པོ་ཡི་གེ་བརྒྱ་པའོ།།
ཡོས་ཁྲ་དཀར་ནག འབྲུ་ཡོས་སུ་བརྔོས་པ་དཀར་ནག་ལྷན་དུ་བསྲེས་པ་སྟེ། དེ་
ནི་བསངས་རྫས་སུ་ནོར་ལུག་སོགས་སྒོ་ཕྱུགས་མཚོན་བྱེད་ཅིག་ཡིན་པ་རེད།
གཡང་དཀར། ལུག་
ར་རྫ་སྤུན་བདུན། གཞི་བདག་གི་མིང་།
ར་སླག་ཅན། ར་ལྤགས་ཀྱི་གོས་ཅན།།
རལ་ལུ་ཅན། རལ་པ་ཅན།



ལས
• 230 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རི་ཆེ། ཡུལ་མིང་ཞིག་སྟེ། ཁམས་རི་བོ་ཆེ་ལ་རི་ཆེ་ཞེས་བརྗོད་སྲོལ་ཡོད་འདུག་
ཀྱང་། སྒྲུང་ལས་བཤད་ཚུལ་ལ་ལྟོས་ན་ལི་ཡུལ་གྱི་ནང་ཚན་ཞིག་ཡིན་པར་མངོན་ནོ།།
རི་བཀྲ་རྫ་བཀྲ། རི་མིང་།
རི་གཤེར། རི་ལ་སོ་ཉུལ་བྱེད་པ། །
རུ་སྐོར། སྦྲ་རུ་ལྷན་དུ་ཆགས་པ། ་
རུ་དར། གནའ་དུས་སུ་དམག་གི་རུ་སོ་སོའི་དར་ཆ་ཡིན་པ་སྒྲུང་དཔེ་རྣམས་
ལས་གསལ་ཡང་། དེང་དུས་སུ་རུ་དར་ཞེས་པ་ནི་རས་ཁ་དོག་གང་རུང་གྲུ་གསུམ་པ་ཞིག་
བཟོ་སྲོལ་ཡོད་པ་ལས་དགོས་དོན་གསལ་པོར་མི་སྣང་ངོ་།།
རེ་ཁྲ། རྩིད་རེ་ཁྲ་བོ། །
རེ་ནག རེ་བ་ནག་པོ།
རེ་འཕྱར། རེ་བའི་ཁེབས།
རེ་བ། རེ་ལྡེ།
རེ་འབོག རེ་བའི་ཁུག་མ།
རེ་སྟོན། སྦྲ་རེ་གསོ་བའི་དུས་སྟོན། །
རེ་གསོས། སྦྲ་རེ་གསར་དུ་བསྣན་པ།
རོལ་དཔོན། རོལ་མོ་འཁྲོལ་མཁན་གྱི་གཙོ་བོ།
རླུང་ལྷ། རླུང་རྟའི་ལྷ་ལྔ་སྟེ། རླུང་ལྷ་ཤེལ་གྱི་མི་བོ་འཁོར་སྟག་སེང་ཁྱུང་འབྲུག་
དང་བཅས་པའོ།།
ལ་སེ་ལོ་སེ། སྟབས་གང་བདེ།
ལག་ཁྲིད། ལག་ལེན་དངོས་སློབ་པ།
ལག་དོ། དོས་པོ་འགེལ་མཁན་གྱི་ལག་སྦྲེལ་ཏེ། འབྲོག་མི་ཚོས་འགེལ་གཡག་
དྲུག་ཅུ་ལ་ལག་དོ་ཆ་རེ་སྒྲིག་སྲོལ་ཡོད་པ་རེད།
ལུག་བཤས། གསད་བྱའི་ལུག
ལེའུ་བདུན་མ། སློབ་དཔོན་པདྨའི་བཀའ་ཆེམས་ཀྱི་གསོལ་འདེབས་ལེའུ་བདུན་



བྱང་འབྲོག་གི་ལམ་ཡིག
• 231 •
ཏེ་བྱང་བདག་བཀྲ་ཤིས་སྟོབས་རྒྱས་ཀྱིས་གཏེར་ནས་བཏོན་པའོ།།
ལོ་སྐྱེད། ལོ་དུས་ཀྱི་སྐྱེད་ཁྲལ་
ལོ་ཀེ ལོ་དུས་ཀྱི་ཤེ་ཁྲལ།
ལོ་ཟླ་ཞག་དུས། ལོ་དང་ཟླ་བ་ཞག་དང་དུས་ཚོད།
ཤ་བ། ཤ་བོ། དགྲ་བོ། །
ཤ་ལེན། དགྲ་ཤ་ལེན་པ།
ཤ་རྫ་མ་ཎི། ཁམས་རྫ་ཆུ་ཁའི་ཤ་རྫ་རི་ཁྲོད་ཀྱི་རྣལ་འབྱོར་པ་ཞིག་གིས་ཡིག་དྲུག་
གླུ་དབྱངས་ཀྱིས་གསུངས་པ་ཕྱོགས་ཀུན་ཏུ་དར་ཏེ་ཤ་རྫ་མ་ཎིར་གྲགས་པའོ།།
ཤེ་བདག འབྲི་ཤེའི་སྦྱིན་བདག
གཤིན་རྩིས། གཤིན་པོ་ཤི་བའི་ཉིན་གྱི་གཟའ་སྐར་འཕྲོད་སྦྱོར་བཟང་ངན་ལ་
བརྟེན་ཏེ་ཤུལ་ལུས་རྣམས་ལ་ལེགས་ཉེས་ཀྱི་བླང་དོར་གང་དགོས་བརྟག་པ་དང་། གཤིན་
གྱི་རོ་འདོན་པའི་དུས་ཚེས་བརྩི་བ་སོགས་རྩིས་ནག་གི་བྱེ་བྲག་ཅིག་རེད།
སིདྡྷཾ། ཨོ་ཨཧཱུྃ་བཛྲ་གུ་རུ་པདྨ་སིདྡྷི་ཧཱུཾ།
སིལ་བོ་སིལ་མ། རི་མིང་།
སུག་དཀར། བ་ལུ་མེ་ཏོག་དཀར་པོ་ཅན།
སུག་ནག བ་ལུ་མེ་ཏོག་ནག་པོ་ཅན།
སོ་ཁ། བྱ་ར་བྱེད་པ།
སོ་སྲུང་། བྱ་རའི་ལས།
སྲིང་གདན། ཁ་གདན།
བསངས་ལྕག བསངས་རྫས་བླུགས་སྣོད་དར་གོས་ལས་བཟོས་པའི་ཁུག་མ་ཞིག་ ་
གོ །
བསེ། ཡུལ་གྱི་མིང་།
བསེ་སླག བསེ་ཡི་གོས།
བསེ་སླག་སྟག་རྩེ། གཞི་བདག་གི་མིང་།



• 232 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བསམ་པ་ལྷུན་གྲུབ། སློབ་དཔོན་པདྨའི་ཞལ་གསུངས་ཀྱི་གསོལ་འདེབས་གཏེར་
ཁ་གོང་འོག་དུ་མ་ལས་སྔོན་རྗེས་སུ་བྱོན་པ་ཞིག་གོ །
ཧ་ལང་གདོང་ར། གཞི་བདག་གི་མིང་། །
ཧད་དེ། ཕ་གི།
ཧྲག་ཧྲག རྒོད་པོ།
ལྷ་ལྔ། རླུང་ལྷ།
ལྷ་རྩེ་ཕྱུག་མོ། གཞི་བདག་གི་མིང་།
ལྷའུ། ལྷ་ཕྲུག།
ལྷ་དིལ། ལྷ་ཡི་དེའུ། རིའི་མིང་།
ལྷ་གཞི། མཆོད་སྟེགས།
ལྷས་འདབས། ཕྱུགས་ལྷས་ཀྱི་མཐའ།
ཨ་རྡོ ཡུལ་མིང་།
ཨ་གྲགས། ཡུལ་གྱི་མིང་།
ཨ་ཕྱུག ཡུལ་གྱི་མིང་།
ཨ་བུ། བུ་ལགས།
ཨར་ཁང་། ཨ་བྲའི་སྡོད་ཁུང་།



སྒྲུང་ལྡེའུ་བོན་གསུམ་གྱི་གཏམ།
• 233 •
སྒྲུང་ལྡེའུ་བོན་གསུམ་གྱི་གཏམ།
གླེང་གཞི།
བོད་ཀྱི་ལོ་རྒྱུས་རྙིང་མ་རྣམས་སུ་གནའ་དུས་བོད་ཀྱི་རྒྱལ་སྲིད་དེ་
སྒྲུང་དང་ལྡེའུ་དང་བོན་གསུམ་གྱི་སྒོ་ནས་བསྐྱངས་སོ་ཞེས་ལོ་རྒྱུས་མཁན་པོ་་་
རྣམས་ཀྱིས་མགྲིན་གཅིག་ཏུ་གསུང་སྲོལ་བྱུང་འདུག་པ་དཔེར་ན་《རྒྱལ་་་་་
རབས་གསལ་བའི་མེ་ལོང་》(ཤ༥༨ང༤) ལས། “ཆབ་སྲིད་ནི་སྒྲུང་སྟེ་ལྡེའུ་
བསྒྱུར་རོ...” ཞེས་དང་། 《བོད་ ཀྱི་དེབ་ཐེར་དཔྱིད་ ཀྱི་ རྒྱལ་མོའི་ གླུ་་་་
དབྱངས་》（ཤ༡༣ང༡༤)ལས། “བྱ་ཁྲིའི་མཚན་ལ་སྤུ་དེ་གུང་རྒྱལ་ཟེར།
ཡབ་ཀྱི་རིང་ལ་ཞང་ཞུང་དང་བྲུ་ཤའི་གཤེན་གྱི་དུར་བོན་བྱུང་ཞིང་སྲས་ཀྱི་་་
རིང་ལ་སྐུ་མཁར་ཕྱིང་བ་སྟག་རྩེ་བརྩིགས། སྒྲུང་དང་ལྡེའུ་གནམ་བོན་གཤེན་
པོ་ཆེ་བྱུང་།” ཞེས་དང་། ཡང་༼ཤ༡༤ང༡༥）ལས། “དེ་དང་སྨན་བཟའ་
ཀླུ་སྟེང་གི་སྲས་ཁྲི་ཐོག་རྗེ་ཐོག་བཙན་ཏེ་གདུང་རབས་ཉེར་བདུན་གྱི་རིང་་་་་་
ཆབ་སྲིད་སྒྲུང་ལྡེའུ་བོན་གསུམ་གྱིས་བསྐྱངས་པ་ཡིན་ནོ།།” ཞེས་དང་།《དེབ་
ཐེར་དམར་པོ།》（ཤ༣༤ ང༢） ལས། “རུ་ལས་སྐྱེས་ཞེས་པས་སྲས་ཉ་ཁྲི་རྒྱལ་
སར་བཅུག་སྟེ་སྤུ་ལྡེ་གུང་རྒྱལ་དུ་བཏགས། གཅེན་ཤ་ཁྲི་དང་གཅུང་བྱ་ཁྲི་



• 234 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཉིས་ཀོང་པོ་དང་ཉང་པོའི་རྗེ་མཛད། ལོ་ངམ་བཏུལ། དེ་གཉིས་ཀྱི་རིང་
ལ་སྒྲུང་དང་ལྡེའུ་བྱུང་།” ཞེས་གསུངས་པ་དེ་དག་གིས་ཤེས་ཐུབ།
མཁས་པ་མང་དག་གིས་བོད་ཀྱི་གནའ་མི་ཚོས་སྒྲུང་དང་ལྡེའུ་་་་་
བརྟེན་ནས་རྒྱལ་སྲིད་བསྐྱངས་པའི་ཚུལ་དེ་ནི་གནའ་རབས་བསྐལ་པ་ཡ་ཐོག་
གི་ལུགས་སམ་ཚིག་གཞན་གྱིས་བརྗོད་ན། ཆེས་རྗེས་སུ་ལུས་པའི་སྤྱོད་ཚུལ་
ཞིག་ཏུ་ཆ་བཞག་ནས་དེ་ལ་མཐོང་ཆུང་གི་རྣམ་པས་འགྲེལ་བཤད་གནང་་་་་
བའི་གོ་སྐབས་འགའ་ཙམ་བྱུང་འདུག་ནའང་། དངོས་དོན་གྱི་ཐོག་སྒྲུང་དང་
ལྡེའུ་དང་བོན་གསུམ་པོ་དེ་དག་གང་དང་གང་ཞིག་ལ་ངོས་འཛིན་དགོས་པ་་་
དང་དེ་གསུམ་གྱི་རང་བཞིན་དང་མཚན་ཉིད་ཅི་དང་ཅི་ལྟ་བུ་ཞིག་ཡིན་པ་་་་
དང་། དེ་དག་གི་བྱེད་ལས་གང་དང་གང་དག་ཡིན་པ་སོགས་ཀྱི་སྐོར་ལ་
འཚོལ་གཞིག་གནང་བའམ་དེ་དང་འབྲེལ་བའི་གཏམ་ཚོགས་བཤད་པ་རྒྱས་་་
བསྡུས་གཏིང་ཚུགས་གནང་བ་ནི་གང་ཞིག་ཀྱང་མ་མཐོང་།
བོད་ཀྱི་གནའ་བོའི་ལོ་རྒྱུས་དེ་དག་གིས་མཛུབ་སྟོན་གསལ་པོར་་་་་
གནང་བ་ལྟར་རང་ཅག་གི་སྒྲུང་དང་ལྡེའུ་བོན་གསུམ་གྱི་སྐོར་ལ་འཚོལ་་་་་
གཞིག་ཡང་དག་པ་རེ་ངེས་པར་དུ་བྱེད་དགོས། དེ་དང་འབྲེལ་བའི་སྒོ་ནས་
སྒྲུང་དང་ལྡེའུ་དང་བོན་གྱི་སྐོར་ལ་གོ་རྟོགས་མཐིལ་ཕྱིན་པ་རེ་ཆགས་ཐུབ་་་་
དགོས་པ་འདི་ནི་བོད་ཀྱི་ཤེས་རིག་ནོར་བུའི་བང་མཛོད་ཀྱི་སྒོ་དབྱེ་བ་ལ་མེད་
དུ་མི་རུང་བའི་ལྡེའུ་མིག་ཅིག་ཡིན། །
གལ་གནད་ཆེ་བའི་རྒྱུ་མཚན་དེ་དག་བློ་ངོར་གསལ་བཞིན་པ་ནས་་
རིན་ཐང་བླ་ན་མེད་པའི་བོད་ཀྱི་ཤེས་རིག་དེ་དག་རྒྱུན་རིང་དུ་འཚོ་བ་དང་་་་
དེ་འཛིན་གྱི་བོད་རིགས་ཇི་སྙེད་ཅིག་བཞུགས་བཞིན་པའམ་སླད་ནས་འབྱུང་



སྒྲུང་ལྡེའུ་བོན་གསུམ་གྱི་གཏམ།
• 235 •
，
བར་འགྱུར་བ་རྣམས་དང་བོད་ཀྱི་ཤེས་རིག་ལ་གཅེས་ཞེན་དང་། དོན་
གཉེར་གནང་མཁན་སུ་ཡང་རུང་བ་དེ་དག་ལ་བོད་མིའི་ཤེས་རིག་གི་གོ་་་་
རྟོགས་ཡང་དག་པ་དང་མཐིལ་ཕྱིན་པ་ཞིག་འཐོབ་ཐུབ་པའི་ཞབས་ཏོག་ཏུ་་་
རེ་ནས་བན་བོན་གྱི་ལོ་རྒྱུས་རྙིང་མའི་ཡིག་ཆ་ཚད་ལྡན་དག་ལ་ཁུངས་་་་་
གཏུགས། རང་གི་བློ་གྲོས་ཀྱི་ནུས་ཤུགས་ཅི་ཡོད་རྩལ་དུ་བཏོན། གནས་
སྐབས་ཀྱི་དཀའ་ངལ་ཇི་སྙེད་བྱུང་བ་ཐམས་ཅད་དང་ལེན་གྱི་སྒོ་ནས་སྒྲུང་་་་་
དང་ལྡེའུ་བོན་གསུམ་གྱི་སྐོར་ལ་འཚོལ་གཞིག་དང་འབྲེལ་བས་དེ་དག་གི་་་་
ཚུལ་གསལ་རྒྱས་སུ་སྤྲོས་ཤིང་བཤད་པ་ལ་འཇུག་རྒྱུ་ཡིན།
སྒྲུང་གི་སྐོར།
སྒྲུང་ཞེས་བྱ་བའི་ཚིག་འདི་ནི་བོད་སྐད་ཀྱི་བརྡ་རྙིང་པའི་གྲས་ཤིག་སྟེ།
ཚིག་དེ་བེད་སྤྱོད་ཀྱི་དོན་ནི་གནའ་བོའི་དུས་ཀྱི་ལོ་རྒྱུས་ཡིད་ཆེས་ཀྱི་གནས་སུ་
བྱེད་འོས་པའི་གྲས་གང་ཞིག་ལ་རབ་བཏགས་སམ་མཛེས་འཆོས་ཀྱི་ཚིག་དོན་
དུ་མས་ཕྱུག་པར་བྱས་པའི་རིགས། དཔེར་ན་《གླིང་རྗེ་གེ་སར་རྒྱལ་པོའི་
སྒྲུང་།》ཇི་སྙེད་ཅིག་ཡོད་པ་དེ་འདྲེའི་རིགས་དང་གཞན་ཡང་དེ་དང་ཆ་་་་
ཕྱོགས་ཙམ་འདྲ་བ་དཔེར་ན་《ཨ་ཁུ་སྟོན་པའི་སྒྲུང་།》དང་ 《 ཉི་ཆོས་བཟང་་་
པོའི་སྒྲུང་།》ལྟ་བུ་སྟེ། དེ་དག་ནི་མཐའ་གཅིག་ཏུ་གཏན་ནས་མེད་པའམ་
བྱུང་མ་མྱོང་པ་ལ་སྒྲོ་བཏགས་ཀྱི་བཅོས་པའི་གཞུང་ཡང་མིན་ལ་གཞུང་དེ་་་་
དག་ཏུ་གང་གསལ་བའི་དོན་ཡོངས་སུ་རྫོགས་པ་དངོས་སུ་བྱུང་མྱོང་བའི་ལོ་་་
རྒྱུས་ཁེར་གཙང་ཞིག་ཀྱང་མིན་པ་དེ་འདྲའི་སྒྲུང་རིགས་གཅིག་དང་། ལོ་



• 236 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྒྱུས་ཀྱི་ཁུངས་ཡང་དག་པའམ་དངོས་སུ་བྱུང་བའི་ལོ་རྒྱུས་ཅི་ཞིག་ཀྱང་མེད་་་
ནའང་མིའི་བློ་ཁར་མཛའ་བའི་ཚིག་སྦྱོར་དང་བྱེད་ལས་ཡ་མཚན་ཞིང་དགོད་
བྲོ་ལ་ཁས་མཚར་བའི་རིགས་ཀུན་བསྟན་ཐུབ་པའི་གཞུང་སྟེ། དཔེར་ན་བོད་
མི་ཀུན་ལ་ཡོངས་སུ་གྲགས་པ་《མི་རོ་གསེར་སྒྲུང་།》དང་《མཆིལ་པའི་སྒྲུང་།）
སོགས་བྱ་སྒྲུང་གི་རིགས་སྣ་ཚོགས་དང་གཞན་ཡང་སྤྲེའུ་དང་རི་བོང་གི་སྒྲུང་
སོགས་མདོར་ན་བྱིས་པ་ཆུང་དུ་ཡན་ཆད་སྒྲུང་དེ་འདྲའི་རིགས་ཉན་བཤད་་་་
བྱེད་པ་ལ་དགའ་པོ་ཡོད་སྟབས་མི་རབས་ནས་མི་རབས་སུ་བཤད་སྒྲོས་དར་་་
རྒྱས་གོང་འཕེལ་དུ་ཕྱིན་པའི་སྒྲུང་གི་སྐོར་དཔེ་ཐོག་ཏུ་འཁོད་པ་དང་མ་་་་་
འཁོད་པ་ཅི་རིགས་ཤིག་ཡོད་པ་དེ་འདྲའི་རིགས་གཅིག་སྟེ་སྒྲུང་གི་རིགས་་་་་
རྣམ་པ་གཉིས་སུ་ངེས་པ་ཡིན། གནའ་དུས་ཀྱི་བོད་མི་ཚོས་རྒྱལ་སྲིད་སྒྲུང་
གིས་བསྐྱངས་པར་བཤད་པའི་སྒྲུང་དེ་རིགས་འདི་གཉིས་ཀ་དང་འབྲེལ་ཡོད་
པ་ཞིག་ཡིན་པ་ནི་བཤད་མ་དགོས།།
གླིང་གེ་སར་གྱི་སྒྲུང་སྐོར། །
བོད་ཀྱི་ཡུལ་ཡོངས་རྫོགས་སུ་ཆེས་གྲགས་པའི་སྒྲུང་ནི་གླིང་གེ་སར་
རྒྱལ་པོའི་སྒྲུང་ཡིག་རྣམས་ཡིན། གླིང་གེ་སར་གྱི་སྒྲུང་ཡིག་དེ་དག་ཆེས་སྔ་
བའི་དུས་སུ་བྱུང་བ་ཞིག་མིན་སྟབས་དེ་ནི་སྐབས་འདིའི་སྒྲུང་དང་ལྡེའུ་བོན་་་་
གསུམ་གྱི་ནང་ཚན་དུ་གྱུར་པའི་སྒྲུང་གི་གཞིའམ་རྩ་བ་ལྟ་བུ་ཞིག་མ་ཡིན་པར་
ངེས་ནའང་། དེ་ལ་ངོ་མཚར་ཆེ་བའི་ཁྱད་ཆོས་ཧ་ཅང་མང་པོ་ཞིག་ཡོད། །
《གླིང་གེ་སར་རྒྱལ་པོའི་སྒྲུང་།》དེ་དག་གིས་ནི་བོད་མིའི་བསམ་ཚུལ་
དང་སྤྱོད་ཚུལ། ཡུལ་དུས་ཀྱི་ཆས་ལུགས་སོགས་དུས་རབས་དེ་དག་རིང་གི་



• 237 •
སྒྲུང་ལྡེའུ་བོན་གསུམ་གྱི་གཏམ།
གནས་ཚུལ་ཅི་དང་ཅི་འདྲ་བ་ཞིག་བྱུང་མྱོང་བའི་སྐོར་མཚན་ཉིད་དང་ལྡན་
པ་ཞིག་མཚོན་ཞིང་བསྟན་པ་དེས་གནའ་བོའི་དུས་ཀྱི་ཡིན་ལུགས་ལ་ངེས་་་་་
ཞིང་འདྲོང་བའི་བདེན་པ་ཡང་དག་པ་ཞིག་བྱེད་ཐུབ་པ་དང་། དེའང་
གཏམ་རྒྱུད་དང་ལོ་རྒྱུས་སོགས་ཀྱི་རྣམ་པ་དཔེ་རྒྱུན་གཞན་དག་དང་མི་འདྲ་་་
བ་རང་བྱུང་རྣལ་མའི་ལམ་ནས་དྲངས་པའི་སྙན་རྩོམ་ཀློག་བདེ་ཞིང་གོ་སླ་་་་
བ། རྣ་བར་སྙན་ལ་དགོད་བྲོ་བ་དེ་འདྲའི་རིགས་ཤིག་ཡིན་སྟབས་བོད་མི་
ཕོ་མོ་རྒན་གཞོན་ཀུན་ནས་སྒྲུང་ཡིག་ཀློག་པ་ལ་དགའ་པོ་བྱེད་པ་ཡིན།
གླིང་གི་སྒྲུང་དཔེ་རྣམས་སུ་གསལ་བའི་གླིང་རྗེ་གེ་སར་རྒྱལ་པོ་དང་
དཔའ་ཐུལ་ཕུ་ནུ་དེ་དག་ཕལ་ཆེར་དུས་སྐབས་ངེས་ཅན་ཞིག་ཏུ་བྱུང་མྱོང་་་་་
ཡོད་པ་ནི་སྒྲུང་དེ་རྣམས་སུ་གསལ་བའི་ཡུལ་དང་མི་སྡེ་མི་བརྒྱུད། མཁར་
ཁང་གི་ཤུལ་སོགས་དུས་ཕྱིས་སུའང་མངོན་གསལ་ཡོད་པ་དེ་དག་གིས་ཤེས་་་་
ཐུབ་པ་ཡིན་ལ་གླིང་གི་དཔའ་བོ་གེ་སར་ཞེས་གྲགས་པ་དེའང་ཕལ་ཆེར་གྲུབ་
ཐོབ་ཀྱི་རྣམ་པའམ་གཏེར་སྟོན་ལྟ་བུ་ཤིན་ཏུ་ཡ་མཚན་འོས་པ། མཐུ་རྩལ་ཆེ་
ཞིང་རྫུ་འཕྲུལ་སྣ་ཚོགས་བསྟན་དུ་ཡོད་པ་དེ་འདྲ་བ་ཞིག་བྱུང་མྱོང་ཡོད་པར་
ངེས་ནའང་དུས་ཚོད་ཇི་ཙམ་ཞིག་ན་བྱུང་ཡོད་ངེས་པ་དང་། ཁོང་གི་མཛད་
ཚུལ་ཧོར་གླིང་གཡུལ་འགྱེད་དང་མོན་གླིང་གཡུལ་འགྱེད། སྟག་གཟིག་ནོར་
རྫོང་། གྲུ་གུའི་གོ་རྫོང་སོགས་ཀྱིས་མཚོན་རང་རེའི་མཐོང་ཐོས་ཀྱི་ཡུལ་དུ་
གྱུར་པའི་སྒྲུང་སྐོར་དཔེ་ཚན་གྱི་རྣམ་གྲངས་ཕལ་ཆེར་ལྔ་བཅུ་ནས་དྲུག་ཅུ་་་་
བར་ཙམ་དང་དེ་དག་ཏུ་ཚིགས་སུ་བཅད་པའི་རྣམ་གྲངས་ཁོ་ནའང་འབུལ་་་་
ཕྲག་བརྒལ་ངེས་ཤིག་ཡོད་པ་དེ་འདྲའི་བྱུང་བ་རྒྱ་ཆེ་ལ་གྲངས་མང་བ་ཞིག་སྐུ་
ཚེ་གཅིག་གི་རིང་དུ་དངོས་འབྲེལ་བྱུང་མྱོང་ཡོད་དམ་མེད་པ་ནི་སུས་ཀྱང་ཁ་



• 238 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚོན་ཆོད་དཀའ་བའི་གནས་ཤིག་ཡིན། གལ་ཏེ་དེ་དག་གི་བཤད་གཞི་ཙམ་
ལས་ཇི་ལྟར་བཤད་པ་ལྟར་དངོས་སུ་བྱུང་མྱོང་མེད་དུ་ཟིན་ཀྱང་དེ་ལྟ་བའི་་་
སྒྲུང་སྐོར་རྒྱ་ཆེ་ལ་ཚིག་ཚོགས་མང་བ་ནི་བོད་ཙམ་དུ་མ་ཟད་ཡུལ་གྲུ་གཞན་་་་
དག་ཏུའང་བྱུང་མ་མྱོང་བ་ལྟ་བུ་ཞིག་ཡིན་པས་དེ་དག་ནི་བོད་མིའི་ཤེས་རིག་
གི་རྣམ་པ་གསལ་པོར་སྟོན་པའི་སྙན་རྩོམ་གཟི་བརྗིད་དང་ལྡན་པ་ཞིག་ཡིན་་་་
པ་གསལ་པོར་བསྟན་ཐུབ་པ་མ་ཟད་སྒྲུང་གི་རིགས་དེ་དག་གིས་རྟག་པར་་་་་
བོད་མི་རྒན་གཞོན་ཀུན་གྱི་བློ་སྒོ་ཡངས་པོར་འབྱེད་ཅིང་། དུས་མཉམ་དུ་
སློབ་གསོའི་ལས་འགུལ་ཞིག་ཀྱང་རང་ཤུགས་སུ་ཐེབས་པའི་བྱེད་ལས་ཁྱད་་་་
པར་ཅན་ཞིག་དང་ལྡན་པ་ཡིན་སྟབས། སྒྲུང་གིས་བོད་མིའི་ཤེས་རིག་གི་གོ་
གནས་མཐོན་པོ་ཞིག་ཟིན་ཡོད་པ་ནི་སྨོས་མ་དགོས།
ས་སྐྱ་བའི་ལོ་རྒྱུས་འགའ་ཤས་སུ་བླ་ཆེན་ཆོས་རྒྱལ་འཕགས་པ་་་་
(1235 - 1280） རྒྱ་ནག་ནས་སླར་བོད་དུ་ཕེབས་སྐབས་སུ་གླིང་གི་ལྷ་སྲས་
དགྲ་ལྷ་རྩེ་རྒྱལ་སྐུ་གཤེགས་པའི་བསྔོ་རྟེན་དུ་ཁོང་ཉིད་ཀྱི་རལ་གྲི་ཡ་ཟི་ཕུལ་་་་
བ་དེ་བཞིན་དཔལ་ལྡན་ས་སྐྱའི་ནང་རྟེན་གྱི་གྲས་སུ་ཡོད་སྐད་ཐོས་པ་དེའི་་་་
ལུགས་སུ་བྱས་ན་གླིང་གེ་སར་གྱི་ལོ་རྒྱུས་དེ་ཕལ་ཆེར་དུས་རབས་བཅུ་གསུམ་
པའི་སྟོད་ཙམ་ན་བྱུང་ཡོད་པར་འདྲ་ནའང་《མོན་གླིང་གཡུལ་འགྱེད་》
（ཤ༣ ༡༨ང༢༡） དུ་མི་ཆུང་གི་ཁྲོ་ཐུང་ལ་གླུ་བཏང་བའི་དབུ་དེར་“གྲུབ་ཆེན་
ཐང་སྟོང་རྒྱལ་པོ་མཁྱེན་”ཞེས་ཐང་སྟོང་རྒྱལ་པོ་(1385 – 1509) བྱོན་རྗེས་
སུ་བྱུང་བའི་ཚུལ་གསལ་བ་དེའི་དབང་དུ་བྱས་ན་ཕལ་ཆེར་དུས་རབས་བཅོ་་་
ལྔ་པའི་ནང་ཙམ་ན་བྱུང་ཡོད་པར་མངོན། དེ་ལྟར་ནའང་རིག་འཛིན་ཚེ་
དབང་ནོར་བུས་མཛད་པའི་《ལྷ་བཙད་པོའི་རབས་དམ་པའི་ཆོས་ཇི་ལྟར་་་་



• 239 •
1
，
，
སྒྲུང་ལྡེའུ་བོན་གསུམ་གྱི་གཏམ།
བྱུང་བའི་ཚུལ་》(vOL. ivཆ་ཤ༩ན——ང༦） ལས་ “གླིང་རྗེ་གེ་སར་དུ་་་
གྲགས་པ་ཡང་གནམ་ལྡེ་འོད་སྲུང་ནས་འདི་ཡབ་སྲས་ཀྱི་རིང་ལ་བྱུང་བར་་་་་་
མངོན་ལ་རླུང་གི་ཨ་མེས་བྱང་ཆུབ་འདྲེ་བཀོལ་ （968 - 1076）གྱི་སྦྱིན་
བདག་གེ་སར་གྱིས་བྱས་ཤིང་། བྱང་ཆུབ་འདྲེ་བཀོལ་རང་ཉིད་གུ་རུ་པདྨའི་
སྤྲུལ་བ་དང་གེ་སར་ཁྲི་སྲོང་ལྡེའུ་བཙན་གྱི་སྤྲུལ་པར་ཁས་བླངས་ཤིང་གེ་སར་
ལོ་གྱ་བརྒྱད་ཐུབ་པའི་ལུང་བསྟན་མཛད་ཚུལ་རླང་གི་པོ་ཏི་བསེ་རུར་ཡོད་་་་
པས་གེ་སར་ནམ་བྱུང་གི་དུས་དེས་ཤེས་པས་དེ་ལས་དུས་སྔ་བ་དང་ཕྱི་བར་་་་
མ་སེམས་ཤིག་ རྙིང་མ་ཁག་ཅིག་གིས་གེ་སར་མངའ་བདག་སྤྲུལ་པར་
འདོད་པ་རླངས་ཀྱི་ཚིག་རིས་དང་མཐུན་རུང་བདག་གི་རྩ་བའི་བསམ་བློས་་་་
གེ་སར་སྐྱེས་བུ་རྡོ་རྗེ་ལེགས་པའི་རྣམ་འཕྲུལ་དུ་གསུང་བ་དོན་ལ་གནས་པར་
ངེས་ཤིང་བོད་ཁམས་བདེ་བའི་ཕྱིར་མངའ་བདག་ཁྲི་སྲོང་གི་བཀའ་ལུང་ངམ་
སྨོན་ལམ་གྱི་མཐུས་རྡོར་ལེགས་ཀྱིས་མིའི་སྲིད་པ་བཟུང་བར་བྱས་ན་འགལ་་་
བ་ཅན་ཡང་མ་ཡིན་ནོ།།” ཞེས་གསུང་པ་ལྟར་ན་གེ་སར་སྔོན་ཙམ་ནས་བྱོན་
ཏེ་དགུང་གྲངས་མང་ཙམ་ཞིག་བཞུགས་པའང་ཤེས་ཐུབ།
སྒྲུང་གི་དཔེ་དག་ཏུ་སྐབས་འགར་དུས་ཚོད་འགྲིག་མིན་དང་སྐབས་
འགར་ཚིག་དོན་གྱི་ཆར་འགལ་འདུ་སྟོན་པ་སོགས་ཚུལ་དང་མི་མཐུན་པའང་
འགའ་རེ་ཡོད་མོད། སྤྱིར་ན་སྒྲུང་གི་དཔེ་མང་ཤོས་ནི་སྒྲུང་མཁན་དུ་མའི་
དགོངས་གཏེར་ཀློང་བརྟོལ་བའི་ཚུལ་དུ་བབས་པ་དེ་རིགས་ཀྱི་ངག་ཐོག་ནས་
བྱུང་བ་རྣམས་ཡི་གེར་བཀོད་པ་ཡིན་ལ་བྱེ་བྲག་ཏུ་མི་རབས་མང་པོའི་རིང་གི་
སྙན་རྩོམ་མི་འདྲ་བ་མང་པོ་ཞིག་གི་སྐོར་དུ་སོང་བས་དེ་འདྲའི་རིགས་ཅུང་་་་་
ཟད་རེ་འོང་བ་ལ་ཡ་མཚན་བྱེད་དགོས་པ་ཅིའང་མེད།
，
，
，



• 240 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྒྲུང་དེ་རིགས་ལ་ཚིག་གི་བརྗོད་ཚུལ་དང་དོན་གྱི་འབྲེལ་ཆགས་་་་་
སྟངས། ཚིག་བཅད་ལྷུགས་ཀྱི་འགྲོས་སོགས་ཕྱོགས་གང་ཐད་ནས་ཐུན་མོང་
མ་ཡིན་པའི་ཁྱད་ཆོས་མངོན་གསལ་ཡོད་པ་དཔེར་ན་《འཁྲུངས་གླིང་མེ་ཏོག་
ར་བ་》（ཤ༥ང༢） ལས། “རྨུ་བཟའ་.......ལ་བྲམ་ཟེ་ལེགས་བྱིན་གྱི་
སྤྲུལ་པ་སེང་བློན་འཁྲུངས་ཏེ་ཕྱི་འཇམ་རྒྱུ་དར་དཀར་པོ་ནང་འཇམ་མར་་་་་་
དཀར་རིལ་བུ། དྲོ་འཇམ་དཔྱིད་ཀྱི་ཉི་མ། ལྷོད་འཇམ་དར་གྱི་མདུད་པ།
སྐུ་གཟི་བརྗིད་ཀྱི་ཕུང་པོ། གསུང་སྙན་བརྗིད་ཀྱི་གླིང་བུ། ཐུགས་འོད་གསལ་
གྱི་འཕྲུལ་འཁོར་ལ་དབང་འབྱོར་ཞིང་། དགྲ་འདུལ་བའི་མཁར་རྫོང་། ཝེར་
མ་འཁོར་བའི་བསེ་མཁར། དམ་ཅན་ཆགས་པའི་བླ་རྡོ་རུ་འཁྲུངས་ཤིང་
དེའང་སྤྱི་དཔོན་ལ་བོད་བཟའ་མེ་ཏོག་བཀྲ་ཤིས་མཚོ་ཁབ་ཏུ་བཞེས་པའི་་་་་
སྲས་ཆེ་བ་གཡུ་འཕེན་སྟག་རྒྱལ། འབྲིང་བ་གླེན་པ་ཆོས་རྒྱལ། ཆུང་བ་སྣང་
ཆུང་གཡུ་སྟག་བུ་མོ་ལྷ་མོ་གཡུ་སྒྲོན་དང་བཞི་བྱུང་། སེང་བློན་གྱི་རྒྱ་བཟའ་
ལྷ་དཀར་སྒྲོན་མ་ཁབ་ཏུ་བཞེས་པ་ལ་ཆུ་མོ་གླང་གི་ལོར་རྒྱལ་ཟླ་བའི་ཚེས་ལ་་་
སྲས་འཁྲུངས་པའི་ཞལ་རས་ཟླ་བ་ལྟ་བུ། ཐུགས་སེམས་ནམ་མཁའ་ཡངས་
པ། མཛད་སྦྱོར་ཆོས་ཀྱི་བྱ་བ། དགྲ་ལ་དུག་གི་ཚེར་མ། གཉེན་ལ་རྒྱ་
དར་དཀར་མོ། དཔའ་ལ་རྒྱ་སྟག་ངར་མ། རྩལ་དྲུག་རྒྱ་ཁྲ་ཧོར་པ་ལྟ་བུ་ཞིག་
བྱུང་བས་ནང་མི་རྣམས་ཀྱིས་ཞལ་ལུ་ཉི་མ་རང་ཤར། ཕྱི་མི་རྣམས་ཀྱིས་
འབྲམ་པ་རྒྱ་ཚ་ཞལ་དཀར་དུ་མཚན་གསོལ་ཏེ་བླ་མ་རྣམས་ཀྱིས་ཚེ་གཡང་།
ཨ་ཁུ་རྣམས་ཀྱིས་སྨོན་ལམ། མ་སུ་རྣམས་ཀྱིས་གླུ་བྲོ་ཉི་མ་བཅུ་གསུམ་གྱི་བར་
བཙས་སྟོན་མཛད་དེ་ཆེ་རྒྱུད་དཔོན་པོ་ལྟ་བུ་ནམ་མཁའ་སེན། ཞལ་འབྲིང་
རྒྱུད་དཔོན་པོ་གླིང་ཆེན་ཐར་པའི་བསོད་ནམས། ཆུང་རྒྱུད་དཔོན་པོ་སྤྱི་



• 241 •
སྒྲུང་ལྡེའུ་བོན་གསུམ་གྱི་གཏམ།
དཔོན་དང་གསུམ་གྱིས་དར་ཉིན་མོ་བདེ་ལེགས་རེ་ཞལ་ལུའི་མགུལ་དུ་འཕུལ་
ནས་སྤྱི་དཔོན་ན་རེ། །ཡ་ཚོ་ཆེན་ལྷ་སྡེ་དཀར་པོ་ལགས། །བསོད་ནམས་ནང་
གི་སྔོན་མ་ལ། །དབང་ཐང་དར་བའི་སྔ་ལྟས་ཡིན། །རྨི་ལམ་ཐིག་པའི་མགོ་
མ་དང་། །དགྲ་བཞི་འདུལ་པའི་དང་པོ་ལ། །སྙན་དར་ལུང་མ་ཡེངས་གླུ་ལ་
གསོན། །ཟེར་ནས་དཔོན་ཆེན་གསུམ་གྱིས་གླུ་འདི་ལྟར་བླངས་སོ། །
གླུ་ཨ་ལ་ཐ་ལ་ཐ་ལ་རེད། །གླུ་མཆོད་དོ་ལྷ་ཆེན་ཚངས་པ་མཆོད། །
ཡུལ་ལྷ་རྨ་རྒྱལ་སྦོམ་རར་མཆོད། །སྐྱེས་ལྷ་གཉན་སྟག་དམར་པོ་མཆོད། །
ཁེབས་ཆེན་གནམ་གྱིས་ཁེབས་པར་ཤོག །ས་འདིའི་ས་ངོ་མ་ཤེས་ན། །སྐྱི་
སོས་ཡག་གི་ཁ་མདོ་རེད། །འདུ་ར་སྟག་ཐང་ཁྲ་མོ་རེད། །སྒྲ་ཆེན་གྲུ་བཞིའི་
ནང་རོལ་ན། །དགའ་སྐྱིད་འཛོམས་པའི་ས་ཆ་ཡིན། །ང་འདྲའི་ང་ངོ་མ་ཤེས་
ན། །རོང་བཟའི་སྤྱི་དཔོན་རྒྱལ་པོ་ཡིན། །གླུ་སྐྱོར་ཡ་ཆ་འབྲིང་དཔོན་པོ་ལ། །
མཆེད་གསུམ་དཔོན་གྱི་གླུ་ཞུས་ཡོད། །དེ་རིང་གནམ་ལ་སྐར་མ་བཟང་། །ས་
ཡི་དུས་དང་ལ་ཉེ་བཟང་། །བཟང་གསུམ་འཛོམ་པའི་དུས་ཚོད་ལ། །རྨུ་པ་
དཔོན་གྱི་སྐྱེས་སྟོན་དུ། །གླིང་དཀར་པོས་གླུ་བྲོ་བྱེད་རྒྱུ་གྱིས། །ལྷ་བླ་མས་
ཚེ་གཡང་བསང་ཁྲུས་སྒྲུབས། །མ་སྲུ་མོས་སྨོན་ལམ་བཟང་པོ་ཐོབ། །ཕ་
ཁུ་བོས་བློ་རྒྱ་ཐབས་ཀྱིས་སྐྱེད། །གནའ་མི་བོད་ཀྱི་གཏམ་རྒྱུན་ལ། །ལྷ་
དང་ནོར་བུ་དཔོན་ལུ་གསུམ། །གསོལ་མཆོད་བཀུར་ན་དགོས་འདོད་
འབྱུང་། །རྟ་དང་ཆུང་མ་གནས་ཁང་གསུམ། །བརྒྱན་བྱི་དོར་བྱེད་ལེ་
རང་དོན་ཡིན། །ལ་ཆེན་གླིང་གི་ཡུལ་སྲོལ་ལ། །གླིང་ཆོས་འཕན་ནག་པོ་
ཚུན་ཆོད་ནས། །དགྲ་བྱུང་ན་མདུང་མོ་མཉམ་བསླངས་ཡིན། །གྲོགས་
བྱུང་ན་གྲི་རྩེས་ཁམ་བགོས་དར། །ཆེ་བརྒྱུད་གསེར་པས་བཙས་སྟོན་ལ། །



;
• 242 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
སེར་པོ་གསེར་གྱི་པ་ཊ་བཅུ། །གསེར་ཁྲབ་དར་གྱི་ཤམ་བུ་ཅན། །གསེར་
རྨོག་དར་སེར་རྒྱལ་མཚན་དང་། །རལ་གྲི་གསེར་གྱི་ཁ་ཕོར་ཅན། །རྟ་
སེར་པོ་གསེར་བྱ་ལྡིང་གྲོས་ལ། ། གསེར་སྒ་གསེར་སྲབ་གསེར་རྨེད་བཅས། །
བཀྲ་ཤིས་སེར་པོའི་དར་གྱིས་བརྒྱན། །སེར་པོ་གསེར་གྱི་དགུ་ཚན་ཡོད། །
བར་གླིང་འོམ་བུས་བཙས་སྟོན་ཏུ། །དཀར་པོ་དུང་གི་མཆོད་རྟེན་ལ། །
གཡས་འཁྱིལ་སྙན་པའི་གླུ་དབྱངས་ཅན། །དུང་ཁྲབ་གསེར་གྱི་གཡང་
ཤམས་དང་། །དུང་རྨོག་དར་དཀར་ཐོར་ཚུགས་སྤྲས། །རལ་གྲི་བསམ་
པ་རེག་ཆོད་ལ། །དངུལ་དཀར་ཞུན་མའི་ཁ་ཕོར་དང་། །རྟ་འབྲོས་ལྡན་
ཟླ་བའི་མདོག་ཅན་ལ། །དངུལ་སྒ་དངུལ་གྱི་སྲབ་རྨེད་དང་། །དར་དཀར་
པོ་ཉིན་མོ་བདེ་ལེགས་ཏེ། །དཀར་པོ་དུང་གི་དགུ་ཚན་ཡོད། །ཆུང་རྒྱུད་རྨུ་
པའི་སྤྱི་དཔོན་ངས། །གཡུ་དྲུག་དཀར་འོ་མའི་ཞུན་ཐིག་གཅིག །གཡུ་
ཁྲབ་རྫ་རི་ཐོག་ཁེབ་དང་། །གཡུ་རྨོག་ནམ་མཁའ་ལེབ་ཆེན་ལ། །དར་
འཕྲུ་སྤྲིན་ལང་ཕྱུག་མོས་བརྒྱན། །འཇང་བྱུར་ལྷ་དཔོན་གྱི་ཕ་ནོར་ཡིན། །
རྟ་རག་པ་གཡུ་རྔོག་གཡུ་སྒྲས་བརྒྱན། །གཡུ་སྲབ་གཡུ་རྨེད་ཆ་འགྲིག་དང་། །
རལ་གྲི་ཤ་ཕོ་སྡུམ་ཆོད་ལ། །སྔོན་པོའི་དར་གྱིས་དཔའ་ལུང་སྤྲས། །ཉ་སྤྲ་
བ་ཁ་ཡི་ཁོག་ད་ར་བཅས། །སྔོན་པོ་གཡུ་ཡི་དགུ་ཚན་འདི། །ཆུང་རྒྱུད་ཚང་
གིས་བཙས་སྟོན་ཡིན། །དེ་ནས་མཚོ་དྲུག་གླིང་གི་སྡེ། །གླིང་འདི་ལ་ཆེ་
འབྲིང་ཆུང་གསུམ་དར། །ཐོབ་གོ་སར་ཆེ་ཆུང་མ་རེད་དེ། །ཆོས་འཕན་
ནག་པོའི་གདུང་བརྒྱུད་ལ། །སྐྱེ་སྔ་ཕྱིས་ཆེ་འབྲིང་ཆུང་གསུམ་ཐོགས། །
དེ་སྟེ་ཕ་རུས་གཅིག་པ་ཡིན། །དཔོན་བརྒྱུད་གསེར་གྱི་མེ་ཏོག་གསུམ། །
མགོ་སྤྱི་བོའི་སྟེང་གི་བུམ་པ་ཡིན། །གསུང་ཅི་འབྱོན་ལྕེ་ཐོག་བདུད་རྩི་



• 243 •
-
--
སྒྲུང་ལྡེའུ་བོན་གསུམ་གྱི་གཏམ། །
ཡིན། །ལས་ཅི་བྱས་ཚོ་དྲུག་སྤྱི་ཆུས་ཡིན། །གནའ་མི་བོད་ཀྱི་གཏམ་དཔེ་
ལ། །དགོན་གྲུ་བཞིའི་ཆོས་གྲྭ་འཛིན་པ་ན། །ཆོས་མདོ་རྒྱུད་བུམ་པའི་
བདག་པོ་དེ། །ལམ་བསླབ་གསུམ་ཉམས་ལེན་སུ་མཁས་ཡིན། །གོང་
དཔོན་ལུའི་ཁྲིམས་དར་འཛིན་པའི་དུས། །ཐོབ་གོ་ས་གསེར་ཁྲིའི་བདག་པོ་
དེ། །ལས་དབང་ཐང་མཁྱེན་རྒྱ་སུ་ཆེ་ཡིན། །དེ་སྟེ་སེང་གེ་དཀར་མོའི་
བརྒྱུད། །གཡུ་རལ་གངས་དང་བསྡེབས་པ་ལས། །རྒྱ་གྲོང་འགྲིམ་བསམ་
ཡིད་ལ་མེད། །གཡུ་འབྲུག་སྔོན་མོའི་བུ་བརྒྱུད་ལ། །གསུང་སྐད་སྤྲིན་
དང་བསྡེབས་པ་ལས། །ས་མཐར་འཁྱར་བསམ་ཡིད་ལ་མེད། །སྨུག་པོ་
མདོང་གི་བུ་བརྒྱུད་ལ། །གཞན་སྡེའུ་གོང་བ་ནོན་པ་ལས། །རང་ཆུས་མི་
འགྲུབ་བསམ་པ་མེད། །འོན་ཀྱང་ཁྲི་གདུགས་ཉི་མ་དེ། །གླིང་བཞི་དྲོད་
ལ་བཀོད་ནའང་། །དུང་ཟླ་མཁའ་ལ་མ་ཤར་ན། །སྨག་མུན་པའི་ལམ་ངོ་
སུ་ཡིས་འབྱེད། །སྐར་ཚོགས་བཀྲག་ཀྱང་ཕན་པ་མེད། །བོད་འཛམ་གླིང་
རྫོང་ཆེན་བཅུ་གཉིས་དང་། །མཐའ་བཞི་བདུད་ཀྱི་རྒྱལ་ཁབ་བཞི། །
འདུལ་བའི་གླིང་དཀར་ལྷ་ཡིས་བསྐོས། །གཟུགས་ཅན་དཔའ་བོའི་
གཏུགས་ཡ་དང་། །ཧྲག་ཐུས་དཔུང་པའི་ཤེད་ཡ་ལ། །དཔོན་ཆེ་གསུམ་
ཉི་མ་ཤར་འདྲ་ཡོད། །གཟུགས་མེད་བགེགས་ཀྱི་གཉའ་ནོན་དང་། །ལྷ་
སྲིན་འབྱུང་པོའི་ལྷག་བདུད་ལ། །མི་མིན་འཕྲུལ་གྱི་མི་བུ་ཞིག །ལྷ་གོང་
མས་ཕྱག་རྡང་བསྒྲིགས་ས་གཅིག །གཉན་སྐུ་ལྷས་བསྐོར་བ་བྱེད་ས་
གཉིས། །ཀླུ་གཙུག་ནས་འབུལ་བ་ཕུལ་ས་གསུམ། །ལུས་རྫུ་འཁྲུལ་གྲུབ་
པ་ཐོབ་ས་བཞི། །གླིང་དཀར་པོའི་རྒྱན་དུ་འཁྲུངས་པར་ཤོག །གཏོང་
བརྒྱུད་མཆེན་གསུམ་བརྒྱུད་པ་ལ། །གར་འཁྲུངས་སྔོན་གྱི་བསྐོས་ཐང་



• 244 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡིན། །དེ་ཚོ་གླིང་གི་ཡིད་སྨོན་ཡིན། །ཡིད་སྨོན་ཁ་ནས་ཤོར་ལེ་རེད། །
ཁ་ཤོར་ལུང་བསྟན་གཉིས་ཀ་ཡིན། །རྟེན་འབྲེལ་བཟང་པོའི་བདེན་ཚིགས་
དང་། །དཔོན་བརྒྱུད་གསེར་གྱི་ཉི་མ་འདི། །ཁེབས་ཆེན་གནམ་གྱིས་
ཁེབས་པར་ཤོག །ཆུམས་ཆེན་ས་ཡིས་ཆུམས་པར་ཤོག །གླུ་བླངས་ཚད་
ཆོས་ལ་འགྱུར་བར་ཤོག །ངག་བཀུག་ཚད་དོན་དང་ལྡན་པར་ཤོག །གླུ་
འཁྲུལ་པ་སོང་ན་མཐོལ་ལོ་བཤགས། །ངག་འཁྱལ་པ་བྱུང་ན་བཟོད་པར་
གསོལ། །གླིང་ཚོ་དྲུག་ཡིད་ལ་དེ་འདྲ་ཞོགས། ། ཅེས་གླིང་སྟོད་སྨད་བར་
གསུམ་གྱིས་བཙས་སྟོན་དང་། གླུ་བྲོ་རྒྱ་ཆེར་བྱས། ཞལ་དཀར་ནི་གཞན་གྱི་
ལོ་སྐྱེད་བས་ཀྱང་ཟླ་སྐྱེད་ཀྱིས་ཆེ་བར་བྱུང་། སྐུ་ཚད་རྫོགས་པ་དང་རྒྱ་མི་
ཆེན་གྱིས་ཚ་བོ་གསུམ་མགྲོན་དུ་བོས་ནས་ས་དམ་འཇང་གིས་སྲས་པོ་ཉི་ཁྲི་་་་
སྐར་ཆེན། ཨ་ཆེན་ཧོར་གྱི་སྲས་ལྷ་བུ་ལེགས་པ། གདོང་བུམ་པ་ཞལ་ལུ་
དཀར་པོ་བཅས་སོ་སོ་ལ། གཞལ་ལ་མེད་པའི་ནང་ནོར་རྟ་རེ་གྲི་རེ་ཁྲབ་རེ་
གཙོས་གསེར་དངུལ་ཇ་དར་སོགས་ཚན་གྲངས་བརྒྱ་རེ་གནང་སྦྱིན་མཛད།”
ཅེས་བྱ་བའི་ཚིག་བཅད་ལྷུགས་རིང་ཐུང་སྤེལ་མར་ཡོད་པ་འདི་དག་གིས་་་་་
ཤེས་ཐུབ་བོ།།
གནའ་སྒྲུང་གི་སྐོར།
་ཆོས་འབྱུང་མཁས་པའི་དགའ་སྟོན་ལས། “མདོ་སྡེ་འབྱུང་བའི་
ལྟས་སུ་སྒྲུང་རྣམས་དར་” ཞེས་བྱ་བ་དེའི་མཆན་དུ་ “《རོ་ལངས་གསེར་སྒྲུབ་
ཀྱི་སྒྲུང་》དང་《མ་སང་གི་སྒྲུང་》དང་《མཆིལ་པའི་སྒྲུང་》སོགས་ཉན་བཤད་
དང་།” ཞེས་སྒྲུང་རིགས་དེ་དག་མཚོན་དཔེར་བསྟན་པར་མཛད་ཅིང། མདོ་



• 245 •
སྒྲུང་ལྡེའུ་བོན་གསུམ་གྱི་གཏམ། །
སྡེ་འབྱུང་བའི་ལྟས་སུ་སྒྲུང་རྣམས་དར་བའི་བཤད་པ་དེས་དངོས་བསྟན་དུ་་་
དུས་དེར་མདོ་སྡེ་རྣམས་ལས་འབྱུང་བའི་གཏམ་རྒྱུད་དམ་སྒྲུང་གི་རིགས་་་་་
རྣམས་དང་ཆ་མཚུངས་པའི་སྒྲུང་རིགས་མང་དུ་དར་བར་བསྟན། ཤུགས་
བསྟན་དུ་སྒྲུང་གི་རིགས་དེ་སྙེད་ནི་གནའ་བོའི་དུས་ཀྱི་བོད་མི་ཚོས་བེད་སྤྱོད་
བྱས་ཤིང་། དེ་ནི་བོད་ཀྱི་རྒྱལ་སྲིད་སྐྱོང་བའི་ཆ་རྐྱེན་ཞིག་ཏུ་གྱུར་པས་དོན་
གནད་ཆེན་པོ་དང་ལྡན་པའང་བསྟན་ཐུབ། གང་ལ་ཟེར་ན་ཀུན་མཁྱེན་
རྫོགས་པའི་སངས་རྒྱས་ཀྱིས་ཀྱང་འདུས་བྱས་ཐམས་ཅད་མི་རྟག་པ་དང་ཟག་
པ་ཐམས་ཅད་སྡུག་བསྔལ་བ་དང་ཆོས་ཐམས་ཅད་སྟོང་ཞིང་བདག་མེད་པ་་་
དང་མྱ་ངན་ལས་འདས་པ་ནི་ཞི་བ་དམ་པ་སྟེ་ཆོས་ཀྱི་སྡོམ་རྣམ་པ་བཞི་་་་
བསྡུས་པའི་རྒྱུ་འབྲས་ཀྱི་ཆོས་ཐ་དག་དཔེ་དང་གཏམ་རྒྱུད་སྣ་ཚོགས་པའི་སྒོ་་་
ནས་བསྟན་ཡོད་དཔེར་ན། མདོ་མཛངས་བླུན་ལྟ་བུ་གཅིག་ལ་མཚོན་ནའང་
དཔེ་སྣ་ཚོགས་བསྟན་པའི་ལེའུ་ནས་བརྩམས་ཏེ་གཏམ་རྒྱུད་ཀྱི་ལེའུ་ཚན་དུ་་་
མ་ཡོད་ཅིང་དེ་དང་འདྲ་བ་མདོའི་སྡེ་སྣ་ཚོགས་པ་དང་འདུལ་བའི་སྡེ་སྣ་་་་་
ཚོགས་པ་ནས་གཏམ་ཚོགས་ཀྱི་རིགས་མི་འདྲ་བ་ཅི་རིགས་འབྱུང་བ་དང་རྒྱུ་་་
བོད་ཀྱི་མཁས་གྲུབ་སྐྱེས་ཆེན་དུ་མས་མཛད་པའི་གཏམ་ཚོགས་ཀྱི་སྐོར་ཡང་་་་
མཐའ་ཡས་པ་ཞིག་བཞུགས་པ་དེ་དག་གིས་ཤེས་ཐུབ་ལ་སྒྲུང་གི་བྱེད་ལས་ཇི་
ལྟར་ཡིན་པའང་འདི་དག་གིས་མཚོན་ཐུབ་པ་ཡིན།
གནའ་སྒྲུང་ལ་བརྟེན་ནས་ཟབ་མོའི་གནས་ལུགས་ཀྱི་གོ་རྟོག་ཤེས་་་་
རྒྱུད་དུ་འདྲེན་པའི་ཐབས་ཚུལ་སྨད་དུ་བྱུང་བ་ཞིག་ནི་བོན་ལུགས་རྫོགས་་་་་
ཆེན་ཨ་ཁྲིད་དུ་《རྒྱལ་བུ་སྟོང་ཐུན་ཞེས་བྱ་བའི་འགྲེལ་བཤད་》
（ཤ༡༩༩ང༢） ལས་ “སྔོན་རྒྱལ་པོ་ཞིག་ལ་སྲས་གཉིས་ཡོད། ཆེ་བ་རྒྱལ་པོའི་
1



• 246 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གདན་སར་ཕྱུངས་པ་དེ་འདས། ཆུང་བ་བྱིས་པའི་དུས་རྩེད་མོ་ལ་སོང་
བའི་སར་བོར་བས་དེར་རྒྱལ་པོའང་འདས་ནས་རྒྱལ་ས་བཟུང་མི་མེད། བློན་
པོ་ཞིག་གིས་ན་རེ་སྔོན་རྒྱལ་བུ་ཞིག་བོར་བས་ད་བཙལ་ན་སྙེད་དམ་ཟེར། དེ་
ལ་མི་ནོར་བའི་རྟགས་ལ་ཕྲག་པ་གཡས་གཡོན་ལ་ཉི་མ་དང་ཟླ་བ། བརླ་སྡེབ་
ལ་ཆོ་ལོ་རིས་ཡོད་ཟེར། དེར་འཁོར་པ་རྣམས་བཙལ་དུ་བཏང་བས་དེ་ལྟ་བུ་
ཞིག་སྙེད་པས་དེ་ལ་ཁྲུས་དང་གཙང་སྦྲ་བྱས། ལུས་ཀྱི་གོས་བརྗེས་ནས་རྒྱལ་
སར་ཕྱུངས་པས་ཞིང་ཁམས་ཐམས་ཅད་བདེ་ལ་བཀོད་པའི་དཔེའོ།།” ཞེས་
བྱ་བ་དང་། །
ཡང་《རྒྱལ་པོ་བཙོན་འཛིན་ཞེས་བྱ་བའི་འགྲེལ་བཤད་》
(ཤ༢༠༠ང༡༩》ལས་“ཡུལ་ཁམས་གཅིག་ཏུ་རྒྱལ་པོ་གཉིས་(1)ཡོད་པ་ལ།
ནང་བློན་གསུམ། ཕྱི་བློན་ལྔ། དར་འཛིན་དྲུག་ཅུ་རྩ་གཅིག་དམག་མི་བརྒྱད་
ཁྲི་བཞི་སྟོང་རེ་མཉམ་པོར་ཡོད། དེར་རྒྱལ་པོ་དེ་གཉིས་དུས་རྒྱུན་དུ་
འཁྲུགས་པ་ལ། རྒྱལ་པོ་བཟང་པོས་རྒྱལ་པོ་ངན་པ་དེ་དུས་ནམ་ཡང་མ་ཐུབ་
པས། བློན་པོ་ཞིག་ན་རེ། ད་ལན་འཕྲང་དོག་པ་གཅིག་ཏུ་སྒུག་ལ། ཁོའི་
དམག་མིའི་ སྔོན་ལ་འོང་བ་དེ་རྒྱལ་པོ་ཁོ་རང་ཡིན་པས། ངེད་རང་གིས་
ཀྱང་རྒྱལ་པོ་མ་འཆུགས་པར་རྒྱལ་པོ་ཙིར་གྱིས་ཟིན་དགོས། དེ་བཞིན་བློན་
པོ་གསུམ་དང་ལྔ་དང་དར་འཛིན་དྲུག་ཅུ་དང་དམག་མི་བརྒྱད་ཁྲི་བཞི་སྟོང་་་་
རང་རང་གིས་སོ་སོ་ནས་ཟུངས་དང་། ད་ལན་ངེད་རང་གིས་ཐུབ་པ་ཡིན་
ཟེར་ནས་དེ་ལྟར་བྱས་པས། རྒྱལ་པོ་ངན་པའི་རྒྱལ་བློན་དམག་མི་མི་སྡེ་དང་
བཅས་པ་རང་གི་སྲིད་དུ་གྱུར་ནས། ཡུལ་ཕྱོགས་དེར་དགྲ་མི་ལྡང་བ་ནི་
དཔེའོ།” ཞེས་གསུངས་པས་མཚོན་སྒྲུང་གི་བྱེད་ལས་ནི་གཏིང་ཤིན་ཏུ་ཟབ་



• 247 •
སྒྲུང་ལྡེའུ་བོན་གསུམ་གྱི་གཏམ། །
མོར་འཁྲིད་ཐུབ་པ་དང་དེའི་དོན་གསལ་བར་བྱེད་ཐུབ་པའི་ནུས་ཤུགས་དང་
ལྡན་པ་ཞིག་ཡིན་པའང་ཤེས་ཐུབ་པ་ཡིན།
རོ་ལངས་གསེར་སྒྲུང་གི་སྐོར།
《རོ་དངོས་གྲུབ་ཅན་གྱི་སྒྲུང་》སོགས་མིང་གི་བྱེ་བྲག་མི་འདྲ་བ་སྣ་
ཚོགས་སུ་གྲགས་པའི་སྒྲུང་དེ་ནི་དེང་དུས་ཡོངས་གྲགས་ཀྱི་སྒྲུང་ཞིག་ཡིན།
དེའི་སྐོར་གྱི་ཡིག་ཆ་ལ་མི་འདྲ་བ་དུ་མ་ཞིག་སྣང་བ་དེ་དག་ལས་གཙོ་ཆེའི་་་་
གྲས་འགའ་ཞིག་གི་མཚན་བྱང་དཔེར་མཚོན་ན་《དངོས་གྲུབ་ཅན་གྱི་སྒྲུང་་་་
དགོས་འདོད་ཆར་འབེབས་ཞེས་བྱ་བ།》དང་སློབ་དཔོན་ཀླུ་སྒྲུབ་དང་རྒྱལ་བུ་
བདེ་སྤྱོད་བཟང་པོས་མཛད་པའི་《རོ་དངོས་གྲུབ་ཅན་གྱི་སྒྲུང་ངོ་མཚར་རྨད་
བྱུང་ཞེས་བྱ་བ།》 དཔལ་མགོན་འཕགས་པ་ཀླུ་སྒྲུབ་ཀྱིས་མཛད་པའི་《རོ་
ལངས་གསེར་འགྱུར་གྱི་ཆོས་སྒྲུང་།》ཉེར་གཅིག་པ་རྒྱས་པར་ཕྱེ་བ་《རོ་དངོས་
གྲུབ་ཅན་གྱི་སྒྲུང་》《མི་རོ་རྩེ་སྒྲུང་》ཞེས་པ་སོགས་ཀྱི་མ་དཔེ་བྲིས་མ་དང་་་་
དཔར་མ་ཅི་རིགས་སུ་སྣང་། །
ཕྱི་ཡུལ་གྱི་དཔེ་མཛོད་ཁག་ཏུའང་རོ་སྒྲུང་སྐོར་གྱི་མ་དཔེ་མི་འདྲ་བ་
མང་ཙམ་ཡོད་འདུག་ཅིང་དཔེར་ན་དབྱིན་ཡུལ་ལི་ཝེར་སྡུལ་གྱི་དཔེ་མཛོད་་་་
དུ་《སློབ་དཔོན་ཀླུ་སྒྲུབ་སྙིང་པོའི་བསྟན་བཅོས་རོ་ལངས་གསེར་འགྱུར་ཆོས་
སྒྲུང་ལེའུ་ཉི་ཤུ་རྩ་ལྔ་པ་ཞེས་བྱ་བ་བཞུགས་སོ།》ཞེས་པ་དབུ་ཅན་ལག་བྲིས་ཀྱི་
དཔེ་དང་། ཕ་རན་སེར་སྐུ་ཞབས་སྟེའིན་ལགས་ཀྱི་དཔེ་མཛོད་དུ་《སློབ་
དཔོན་ཀླུ་སྒྲུབ་ཀྱིས་མཛད་པའི་རོ་སྒྲུང་ལེའུ་བཅུ་གསུམ་པ་ངོ་མཚར་ཡིད་ཀྱི་ས་
དགའ་སྟོན་》ཞེས་བྱ་བ་བཞུགས། རྫོགས་ཆེན་འདུས་སྡེའི་ལྟེ་བའི་གནས་



• 248 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡུལ་མེ་རི་སྒར་གྱི་དཔེ་མཛོད་དུ་《མི་རོ་གསེར་གྲུབ་བྲ་བའི་མིག་དགུ་མ་་་་
བཞུགས་སོ།》ཞེས་པ་དབུ་མེད་བྲིས་ཚུགས་སྤུས་ལེགས་ལྡེབ་གྲངས་༡༡༦ལེའུ་
བཅུ་གཅིག་ཡོད་པའི་དཔེ་གཅིག་གིས་མཚོན་ཡུལ་ཕྱོགས་སོ་སོའི་སྤྱི་སྒེར་གྱི་་་
དཔེ་མཛོད་རྣམས་སུ་རོ་སྒྲུང་གི་མ་དཔེའི་རིགས་མང་ཞིག་ཡོད་པར་མངོན།
དེ་ཙམ་དུ་མ་ཟད་རོ་སྒྲུང་གི་དཔེ་དེ་དག་ཡུལ་གཞན་དག་ཏུ་དཔར་སྐྲུན་བྱས་
པ་དང་སྐད་ཡིག་གཞན་དག་ཏུ་བསྒྱུར་སྤེལ་བྱས་པའང་མི་ཉུང་བ་ཞིག་བྱུང་་་
འདུག དཔེར་ན་སོག་སྐད་དུ་ “ སི་དིན་ཐུ་ཁེ་གུར་མུན་ཆ་དིག” ཅེས་བྱ་བ་
ལེའུ་བཅུ་གསུམ་ཡོད་པ་ཞིག་སྤྱི་ལོ་༡༩༢༠ལོར་པེ་ཅིན་དུ་དཔར་སྐྲུན་བྱས་་་་
པ་དང་སྒྱུར་མཁན་སུ་ཡིན་མི་གསལ་བའི་རོ་སྒྲུང་གི་དཔེ་ཨུ་རུ་སུའི་སྐད་དུ་་་
བསྒྱུར་བ་ཞིག་སྤྱི་ལོ་༡༩༣༣ལོར་སྐུ་ཞབས་ཞམ་ཀ་ར་ནོ་ཞེས་བྱ་པས་དཔར་་་་
དུ་བསྐྲུན་པ་དང་རོ་དངོས་གྲུབ་ཅན་གྱི་སྒྲུང་སོག་སྐད་དུ་ཤི་དི་ཐུ་ཁེ་གུར་་་་་་
ཨུན་ཨུ་ལི་གེར་ཞེས་བྱ་བ་ལེ་ཚན་ཉེར་དྲུག་ཡོད་པ་ཞིག་སོག་བོད་སྐད་གཉིས་
ཟུང་འབྲེལ་དུ་སྤྱི་ལོ་ ༡༩༣༨ལོར་ཨུ་ལན་བ་དོར་དུ་དཔར་སྐྲུན་བྱས་་་་་་
དང་། ཨུ་རུ་སུའི་མཁས་པ་ཝི་ལ་དེ་མིར་ཁོབ་ལགས་ནས་རོ་སྒྲུང་ལེའུ་ཚན་
ཉེར་དྲུག་ཡོད་པ་ཞིག་ཨོ་ཡི་རང་ནས་ཨུ་རུ་སུའི་སྐད་དུ་བསྒྱུར་ཅིང་། སྤྱི་ལོ་
༡༩༥༨ལོར་མོ་སི་ཁོར་དཔར་དུ་བསྐྲུན་པ་དང་《སློབ་དཔོན་ཀླུ་སྒྲུབ་ཀྱི་་་་
བསྟན་བཅོས་མཐོང་བ་འཛུམ་ཤོར་ལེའུ་ཉི་ཤུ་རྩ་གཅིག་པ་བཞུགས་སོ་》ཞེས་
བྱ་བའི་དཔེ་སོག་བོད་ཟུང་འབྲེལ་ཞིག་སྤྱི་ལོ་༡༩༥༧ ལོར་ཨུ་ལན་བ་དོར་དུ་་
དཔར་སྐྲུན་བྱས་པ་དང་། ཁལ་མུག་སོག་སྐད་དུ་སེད་ཁི་ལིན་ཁུར་ཞེས་བྱ་བ་
ལེའུ་ཚན་བཅུ་གཉིས་ཡོད་པ་ཞིག་༡༩༦༠ལོར་ཨེལ་སྟིར་དཔར་དུ་བསྐྲུན་པ་
དང་། མཁས་པ་མ་ཀོར་ནལ་ལགས་ནས་སྐུ་ཞབས་སྟེའིན་གྱི་དཔེ་དང་



སྒྲུང་ལྡེའུ་བོན་གསུམ་གྱི་གཏམ། . • 249 •
གཞན་ཡང་རོ་སྒྲུང་གི་དཔེ་ལེའུ་ཚན་བཅུ་གཅིག་པ་དང་བཅོ་བརྒྱད་པ་་་་
བཅས་ཕན་ཚུན་གོ་བསྡུར་གྱིས་ཕ་རན་སེའི་སྐད་དུ་བསྒྱུར་ཅིང་།
༡༩༦༧ལོར་པ་རིས་ཀྱི་ཕ་རན་སེའི་མཐོ་རིམ་སློབ་གྲྭའི་དཔར་ཁང་ནས་་་་་
དཔར་སྐྲུན་བྱས་པས་མཚོན་གཞན་ཡང་དེ་འདྲའི་རིགས་མང་དུ་ཡོད་པ་ནི་་་
གོར་མ་ཆགས།
མཁས་དབང་དཔའ་བོ་གཙུག་ལག་ཕྲེང་བ་(༡༥༠༤—
༡༥༦༦） མཆོག་གིས་《རོ་ལངས་གསེར་སྒྲུབ་ཀྱི་སྒྲུང་》ཞེས་དཔེར་བཀོད་་་་
མཛད་པ་དེ་ནི་《མི་རོ་གསེར་སྒྲུབ་ཀྱི་སྒྲུང་》དེ་རིགས་དཔའ་བོ་གཙུག་ལག་་
ཕྲེང་བ་བྱོན་པའི་དུས་དེར་གྲགས་ཆེ་བའི་སྒྲུང་ཞིག་ཡིན་པ་དེའི་རྒྱུ་མཚན་་་་་
གྱིས་སྒྲུང་གི་དཔེར་བཀོད་པ་མཛད་པ་ཡིན་གྱི། 《མི་རོ་གསེར་སྒྲུང་》ངམ་
《རོ་དངོས་གྲུབ་ཅན་གྱི་སྒྲུང་》ཞེས་བྱ་བ་དེང་དུས་སུ་ཡོད་པའི་དཔེ་འདི་དག་
ནང་བཞིན་སྒྲུང་ཚན་མང་པོ་ལྷག་གཅིག་ཏུ་བསྒྲིགས་པའི་དཔེ་འགའ་ཞིག་་་་་
གནའ་བོའི་དུས་རབས་སུ་ཡོད་མྱོང་བའི་སྒྲུབ་བྱེད་དུ་བཀོད་པ་ཅི་ཞིག་ཀྱང་་་་
མིན་ལ། རང་ཅག་གིས་ལེགས་པར་དཔྱད་ན། ད་ལྟའི་དུས་སུ་རོ་སྒྲུང་ཇི་
སྙེད་ཅིག་ཡོད་འདུག་པ་འདི་དག་དང་མཚུངས་པའི་རོ་སྒྲུང་གི་དཔེ་འགའ་་་
ཞིག་གནའ་བོའི་དུས་རྣམས་སུ་བྱུང་མེད་པ་དང་། ནམ་རྒྱུན་དུ་སྒྲུང་ལྡེའུ་
བོན་གསུམ་ཞེས་ཡོངས་སུ་གྲགས་པའི་སྒྲུང་དེ་《མི་རོ་གསེར་སྒྲུང་》གི་གཞུང་
འདི་དག་མ་ཡིན་པ་གསལ་པོ་ཤེས་ཐུབ། གང་ལ་ཟེར་ན་རོ་སྒྲུང་གི་རིགས་
དཔེ་རྒྱུན་མི་འདྲ་བ་གང་ཞིག་ཡིན་ཀྱང་རུང་། དེ་དག་གི་གླེང་གཞིའི་ཁུངས་
དེ་སློབ་དཔོན་ཀླུ་སྒྲུབ་ལ་གཏུགས་འདུག་ཅིང་། རོ་སྒྲུང་གི་ཚན་བྱང་འགའ་
ཤས་སུ་སློབ་དཔོན་ཀླུ་སྒྲུབ་ཀྱིས་མཛད་པའི་བསྟན་བཅོས་ཤིག་ཡིན་པའང་་་་་



• 250 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གསལ་བ་དེ་ལྟར་ན། བོད་ལ་ཆོས་རྒྱལ་སྲོང་བཙན་སྒམ་པོ་མ་བྱོན་པའི་གོང་
རོལ་དུ་སངས་རྒྱས་པའི་ཆོས་དར་བའི་ལོ་རྒྱུས་གང་དུའང་མེད་ལ། བོད་དུ་
སངས་རྒྱས་པའི་ཆོས་ཅི་ཞིག་ཀྱང་མ་དར་བ་ལ་སློབ་དཔོན་ཀླུ་སྒྲུབ་ཀྱི་མཛད་
པའི་《བསྟན་བཅོས་རོ་སྒྲུང་》ཞིག་དར་བའི་རྒྱུ་མཚན་ཡང་འགའ་ཡང་མེད། །
རོ་སྒྲུང་གི་རིགས་རྣམས་ལ་ལེའུ་ཚན་མང་ཉུང་མི་འདྲ་བ་ཅི་རིགས་
ཤིག་ཡོད་ཅིང་། ལེའུ་ཚན་དེ་དག་ཕལ་མོ་ཆེ་བརྗོད་བྱ་དང་རྗོད་བྱེད་གཉིས་
ཀའི་ཆ་ནས་འདྲ་བ་དང་འགའ་ཤས་ལ་རྗོད་བྱེད་ཚིག་གི་ཆ་ལ་མི་འདྲ་བའི་་་་
ཁྱད་པར་ཕྲན་བུ་རེ་ཡོད་ནའང་དངོས་དོན་བརྗོད་བྱའི་རིམ་པ་ལ་ཁྱད་པར་་་་
དེ་ཙམ་མི་སྣང་། རོ་སྒྲུང་དེ་རིགས་ལ་ཡིག་ཆ་སོ་སོའི་མཚན་བྱང་མི་འདྲ་བ་
དང་ལེའུ་ཚན་མང་ཉུང་མི་འདྲ་བ་སོགས་མི་འདྲ་བའི་རིགས་ཅི་རིགས་ཤིག་་་་
སྣང་ནའང་དེ་ཀུན་གྱི་གླེང་གཞིའི་ཁུངས་དེ་སློབ་དཔོན་ཀླུ་སྒྲུབ་ལ་གཏུགས་་་་
ཡོད་པ་ནི་འདྲ་བ་ཡིན། སློབ་དཔོན་ཀླུ་སྒྲུབ་ལ་ཁུངས་གཏུགས་ཚུལ་གྱི་ལོ་
རྒྱུས་དེར་རྩ་བའི་ཐོག་ནས་མི་འདྲ་བ་ཁག་གཉིས་བྱུང་འདུག་པ་དེའི་ཚུལ་་་་་
ཟུར་ཙམ་སྤྲོ་ན། །
ཕྱོགས་དང་པོའི་ལུགས་ནི་སྔོན་དུས་སུ་སློབ་དཔོན་ཀླུ་སྒྲུབ་སྙིང་པོ་་
ལྷོ་ཕྱོགས་དཔལ་གྱི་རིར་ཐུགས་དམ་ལ་བཞུགས་ཡོད་པའི་ཚེ། ཡུལ་དེའི་ལུང་
པའི་མདའ་ན་རྒྱལ་པོའི་བུ་གཅིག ཕྱུག་པོའི་བུ་གཅིག སྤྲང་པོའི་བུ་
གཅིག་རྣམས་ཡོད་ཅིང་། ཉིན་ཞིག་ན་ཁོང་གསུམ་ལུང་པའི་ཕུ་དཔལ་གྱི་
རི་བོའི་རྩེར་བྲག་རི་ཆེན་པོ་ཞིག་ཡོད་པའི་འགྲམ་དུ་སྤྲོ་བསང་ལ་ཕྱིན་པ་ན། །
བྲག་ལྡེབས་སུ་བྱ་རོག་གི་ཚང་ཞིག་ཡོད་པ་མཐོང་ནས་ཁོང་གསུམ་གྱིས་ཚང་་་
དེ་ནས་བྱ་རོག་ཕྱིར་འདོན་མ་ཐུབ་ཀྱི་བར་དུ་སླར་ནང་དུ་མི་ལོག་པའི་མནའ་



སྒྲུང་ལྡེའུ་བོན་གསུམ་གྱི་གཏམ། ， • 251 •
བསྐུལ་ཏེ་རྡོ་མང་དུ་བསྒྲུགས་ནས་རྡོ་རྡུང་བྱས། རེ་ཞིག་ན་རྒྱལ་པོའི་བུ་དེ་
ཐང་ཆད་ནས་ནང་དུ་ལོག ཉི་མ་ནུབ་ལ་ཉེ་བ་ན་ཕྱུགས་པོའི་བུ་དེའང་
ཐང་ཤིན་ཏུ་ཆད་ནས་ནང་དུ་ལོག་སྤྲང་པོའི་བུའི་བསམ་པར་ “ང་སྤྲང་
ཆུང་ཟླ་བ་གྲགས་པས་མནའ་མི་ཟ་”བསམས་ནས་ཨུ་ཚུགས་ཀྱིས་རྡོ་རྡུང་བྱེད་
ཀྱིན་བསྡད་པའི་དུས་ས་རུབ་ཙམ་ན་བྱ་རོག་གི་ཚང་དེ་ནས་སྒྲུབ་པ་པོ་སྐྲས་་་་
དཔུང་པ་ནོན་ཙམ་ཞིག་ཐོན་ནས་ “མཚམས་པའི་སྒོ་རྡོ་ཡིས་བརྡུངས་ནས་་་་
གང་དགོས་” ཟེར་བ་ལ་ཁོས་རྒྱུ་མཚན་རྣམས་ཞིབ་པར་ཞུས། སློབ་དཔོན་གྱི་
ཕྲུ་གུ་སྙིང་སྟོབས་ཅན་ཞིག་ཏུ་དགོངས་ནས་བརྩེ་བས་བརྐྱངས་ཤིང་ཁོ་སློབ་་་
དཔོན་གྱི་དྲུང་དུ་བསྡད། དུས་དེར་རྒྱ་གར་ལྷོ་ཕྱོགས་དཔལ་གྱི་རིར་དུར་
ཁྲོད་ཆེན་པོ་ཞིག་ཡོད་པའི་ནང་། རོ་རྒན་དངོས་གྲུབ་རྒྱ་མཚོ་ཞེས་བྱ་བ་
གཏམ་སྨྲ་མཁས་པ་ཞིག་ཡོད་པ་དེ་ལ། གཏམ་ལེན་མ་ཤོར་བར་ལོན་ཐུབ་ན་
ལྷོ་ཕྱོགས་དཔལ་གྱི་རི་ལ་གསེར་ཁ་ཆེན་པོ་ཞིག་འབྱུང་བ་དེས་སྐྱེ་འགྲོ་ལ་ཕན་
པ་ཞིག་ཡོང་རྒྱུ་ཡོད་པ་དེ་སློབ་དཔོན་གྱིས་མཁྱེན་ནས། རོ་རྒན་ལེན་པར་སྤྲ་
ཆུང་ཟླ་བ་གྲགས་པ་ལ་རྒྱལ་བུ་བདེ་སྤྱོད་བཟང་པོའི་མཚན་གསོལ། རྭ་བ་
དང་རལ་གྲི། ཏོག་མ། ཞགས་པ་དང་བཅས་པ་གྲ་བསྒྲིགས་ཏེ། སློབ་དཔོན་
གྱིས་ཁོ་ལ་ཞེ་རུས་བསྐྱེད་དགོས་པ་དང་རོ་རྒན་གྱིས་གང་ལབ་ནའང་། དེ་ལ་
ལན་མ་བྱས་པར་འཁྱེར་ཡོང་དགོས་པའི་བཀའ་སློབ་གནང་ནས་རོ་ལེན་དུ་
བཏང་བའི་ཚུལ་རྣམས་གསལ་བ་ཡིན། །
ཕྱོགས་གཉིས་པའི་ལུགས་ནི་སྔོན་གྱི་དུས་ཡུལ་ཞིག་ན་སྒྱུ་མ་མཁན་
སྤུན་བདུན་ཡོད་པ་དེར་གསལ་བྱེད་ཅེས་བྱ་བའི་གཞོན་ནུ་ཞིག་སྒྱུ་མ་་་་་
བསླབས་ཏུ་སོང་། ཁོ་དེར་ལོ་གསུམ་ཙམ་ཕྱིན་ཀྱང་སྒྱུ་མ་སྤྲུལ་ཚུལ་མ་ཤེས།



T
• 252 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཉིན་ཞིག་ཁོའི་སྤུན་དོན་གྲུབ་ཅེས་པ་བློ་རིག་བཀྲ་བ་ཞིག་ཡོད་པ་དེ་རྒྱགས་་་་་
ཆས་བསྐྱེལ་དུ་བྱུང་། ཁོ་དེར་ལྷན་དུ་བསྡད་པའི་དགོང་མོར་སྒྱུ་མ་མཁན་
རྣམས་ཀྱིས་སྤྲུལ་སྒྱུར་རྩལ་སྦྱོང་བྱེད་ཀྱིན་ཡོད་པ་ལ། ཁོས་གསང་བས་ཉན་
ཏེ་སྒྱུ་མ་སྤྲུལ་ཚུལ་ཤེས་ཐུབ་པ་བྱུང་ནས་ཁོང་སྤུན་གཉིས་མཚན་མོ་སླར་རང་
ཡུལ་དུ་ལོག དོན་གྲུབ་ཀྱིས་རྟ་རར་རྟ་མཆོག་དཀར་པོ་ཞིག་ཡོད་པ་དེ་
འཚོང་ཐབས་ཀྱིས་ཞེས་གསལ་བྱེད་ལ་སློབ་སྟོན་བྱས་ཏེ་རྟ་མཆོག་གཅིག་ཏུ་་་
སྤྲུལ། དེའི་ཚེ་སྒྱུ་མ་མཁན་སྤུན་བདུན་གྱིས་གསལ་བྱེད་སྤུན་གཉིས་བྲོས་ཕྱིན་
པས་ཁོང་ཚོས་སྒྱུ་མ་སྤྲུལ་སྟངས་ཤེས་ཡོད་པར་ངེས་ཟེར་ནས་ཚོང་དཔོན་་་་་
བདུན་དུ་སྤྲུལ་ཏེ་གསལ་བྱེད་སྤུན་གྱི་སྒོ་རྩར་སླེབས། གསལ་བྱེད་ཀྱི་སྒྱུ་མ་
མཁན་ཡིན་པར་མ་ཤེས་ནས་ཁོང་ཚོར་གནས་ལེན་བྱས་ཤིང་ཁོང་ཚོར་རྟ་་་་་
མཆོག་དེ་བཙོངས། སྒྱུ་མ་མཁན་རྣམས་ཀྱིས་རྟ་མཆོག་དེ་དོན་གྲུབ་ཡིན་པར་
ཤེས་ནས་དགའ་ཚོར་ཆེན་པོས་འཁྲིད་དེ་འགྲོ་བའི་སྐབས་ཤིག་ན། གློ་བུར་
དུ་རྟ་མཆོག་དེ་བྲོས་སྐབས་ཤིག་རྙེད་དེ་མགྱོགས་པོར་བྲོས་ཕྱིན་པ་ལ། ཁོང་
ཚོས་རྗེས་དེད་ཀྱིས་ཟིན་ལ་ཁད་པའི་དུས་ཆུ་བོ་ཞིག་གི་འགྲམ་དུ་སླེབས་རྟས་
ཆུ་ནང་དུ་ཉ་ཞིག་འཕྲོ་བར་མཐོང་ནས་དེ་མ་ཐག་གསེར་ཉ་ཞིག་ཏུ་སྤྲུལ་ནས་
བྲོས། ཁོང་ཚོས་དེ་མ་ཐག་སྲམ་བདུན་དུ་སྤྲུལ་ནས་རྗེས་དེད་བྱས། ཉ་དེ་
ཟིན་ལ་ཁད་པའི་དུས་ཉས་ནམ་མཁའ་ལ་ཡར་བལྟས་པས་ཕུག་རོན་ཞིག་་་་་
འཕུར་བར་མཐོང་ནས་དེ་མ་ཐག་ཕུག་རོན་ཞིག་ཏུ་སྤྲུལ་ནས་བྲོས། ཁོང་
ཚོས་དེ་མ་ཐག་ཁྲ་བདུན་དུ་སྤྲུལ་ནས་རྗེས་དེད་བྱས། ཕུག་རོན་དེ་བྲག་ཅིག་
གི་སྐེད་ན་བྲག་ཕུག་ཅིག་ཡོད་པའི་ནང་དུ་བྲོས་ཕྱིན་པས། བྲག་ཕུག་དེར་
སློབ་དཔོན་ཀླུ་སྒྲུབ་ཀྱིས་སྒྲུབ་པ་བྱེད་བཞིན་བཞུགས་པ་དང་མཇལ་ནས་ཁོང་



• 253 •
སྒྲུང་ལྡེའུ་བོན་གསུམ་གྱི་གཏམ།
ལ་སྐྱབས་ཞུས་པས་སློབ་དཔོན་གྱིས་ཕྲེང་བའི་མདོ་འཛིན་ལ་སྤྲུལ་ནས་སྡོད་་་་
གསུངས། ཁོས་དེ་བཞིན་བྱས་ཏེ་བསྡད་པའི་ཚེ་ཁོང་བདུན་རས་པ་བདུན་
དུ་སྤྲུལ་ནས་བྲག་ཕུག་དེར་སླེབས་ཤིང་། སློབ་དཔོན་ལ་ཕུག་རོན་གར་ཡོད་
དྲིས་པར་སློབ་དཔོན་གྱིས་ཅང་མ་གསུངས་པ་ལ་ཁོང་ཚོས་འབུ་སྲིང་བདུན་་་་
དུ་སྤྲུལ་ཏེ་སློབ་དཔོན་གྱི་སྐུ་ལུས་ལ་འཚེ་བར་བརྩམས་པ་ན། དོན་གྲུབ་ཀྱིས་
སློབ་དཔོན་གྱི་སྐུ་ལ་ཞབས་འདྲེན་ཞུ་མི་འོས་བསམས་ནས་དེ་མ་ཐག་ཁྱིམ་བྱ་
ཞིག་ཏུ་སྤྲུལ་ཏེ་འབུ་བདུན་ལ་མཆུ་ཚུགས་བདུན་བརྒྱབས་ནས་བསད་པས་མི་
རོ་བདུན་དུ་གྱུར། སློབ་དཔོན་ཐུགས་འགྱོད་ཆེར་སྐྱེས་པ་ལ་དོན་གྲུབ་ཀྱིས་
སྡིག་སྦྱོང་དུ་ཅི་གསུངས་བཀའ་བཞིན་བསྒྲུབ་པར་ཞུས། སློབ་དཔོན་གྱིས་འོ་
ན་སྡིག་སྦྱོང་ལ་དུར་ཁྲོད་བསིལ་བའི་ཚལ་དུ་རོ་དངོས་གྲུབ་ཅན་བྱ་བ་ཞིག་
ཡོད་པ་དེ་ལོན་ཐུབ་པ་ཞིག་བྱུང་ན་དགོས་འདོད་ཐམས་ཅད་ཡོངས་སུ་་་་་
འགྲུབ་ཐུབ་པ་དེ་ལེན་དུ་སོང་། དེ་ལེན་པ་ལ་ངག་གཏན་ནས་མ་ཤོར་བ་
ཞིག་དགོས་ཞེས་གསུངས་ནས་། ཁོའི་མིང་ལ་བདེ་སྤྱོད་བཟང་པོར་
བཏགས། ཁོ་ལ་སྟ་རེ་ཟླ་བ་དཀར་པོ། རྐྱལ་པ་སྟོང་ཤོང་ཁྲ་མོ། ཐག་པ་རྒྱ་
ཁྲེས་ཁྲ་བོ། མར་ཟན་ཟོས་པས་འཛད་མེད་རྣམས་གནང་ནས་རོ་རྒན་ལེན་
དུ་བཏང་བའི་ཚུལ་གསལ།
《མི་རོ་གསེར་སྒྲུང་》གི་དཔེ་དེ་དག་སློབ་དཔོན་ཀླུ་སྒྲུབ་ཀྱིས་མཛད་
པའི་བསྟན་བཅོས་ཡིན་མིན་དང་གླེང་གཞི་དེ་འདྲ་ཞིག་ངེས་པར་བྱུང་མྱོང་་་
ཡོད་དམ་མེད་པ་མ་ངེས་ནའང་། རོ་དངོས་སྒྲུབ་ཅན་གྱི་གཞུང་ལེའུ་ཚན་
བཅུ་འམ་བཅུ་གཅིག་གམ་བཅུ་གཉིས་སོགས་གང་རུང་ཞིག་ཡོད་པ་དེ་འདྲའི་
དཔེ་ཞིག་བྱུང་ཡོད་པར་སྲིད་ལ། གཞུང་དེར་བོད་ཀྱི་གནའ་སྒྲུང་མང་པོ་



• 254 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རིམ་གྱིས་བསྣན་ཏེ་ལེའུ་ཚན་ཇེ་མང་དང་ཇེ་རྒྱས་སུ་བཏང་བའི་རྒྱུ་མཚན་་་་་་
གྱིས་ལེའུ་ཚན་མང་ཉུང་མི་འདྲ་བའི་དཔེ་འདྲ་མིན་འདི་རིགས་བྱུང་ཡོད་་་་་་
པར་ངེས་ཤིང་། ལེའུ་ཚན་སོ་སོར་གསལ་བའི་སྒྲུང་ཕལ་མོ་ཆེའི་ནང་དུ་བོད་
མིའི་བསམ་སྟངས་དང་སྤྱོད་ཚུལ་སོགས་གསལ་བར་བསྟན་པ་དེ་དག་གིས་་་་་
ཀྱང་ཤེས་ཐུབ་པ་ཡིན།
མ་སང་གི་སྒྲུང་སྐོར།
《ཆོས་འབྱུང་མཁས་པའི་དགའ་སྟོན་》ལས་《མ་སང་གི་སྒྲུང་》ཞེས་
དཔེར་བཀོད་པའི་མ་སང་ནི་རྒྱུན་ཡོངས་གྲགས་སུ་ “ ཐེའུ་རང་” ཞེས་བྱ་བ་་་
དེའི་གྲས་ཡིན། མ་སང་གི་སྒྲུང་ནི་གནའ་བོའི་དུས་ཀྱི་བྱུང་རབས་བཤད་
པའི་སྒྲུང་རྣམས་ཏེ་སྒྲུང་དེར་མ་སང་ཙམ་དུ་མ་ཟད་མི་མ་ཡིན་གཞན་དག་གི་
སྒྲུང་མང་པོ་ཞིག་ཀྱང་དེའི་ཁོངས་སུ་འདུས་ཡོད། གང་ལ་ཟེར་ན་སྤྱིར་
བཏང་མིའི་འགྲོ་བ་རྣམས་མི་མ་ཡིན་པའི་རིགས་གཞན་དག་དང་འབྲེལ་བ་་་
ཅི་རིགས་ཤིག་ཡོད་ནའང་། མི་ཕལ་མོ་ཆེར་དེ་དག་མངོན་གསལ་འབྱུང་བ་
དཀའ་ཞིང་། ཐེའུ་རང་ནི་མི་མ་ཡིན་པའི་གྲས་ཤིག་ཡིན་རུང་མིའི་རིགས་
དང་ཤིན་ཏུ་འབྲེལ་ཆེ་བ་ཞིག་ཡིན་སྟབས། མིའི་རིགས་ཀུན་ལ་མངོན་གསལ་
ཙམ་བྱུང་བ་དེའི་རྐྱེན་གྱིས། གནའ་མི་ཚོས་མི་མ་ཡིན་ལས་བྱུང་བའི་ཁྱད་
མཚར་གྱི་རིགས་ཅི་སྲིད་པ་དེ་ཀུན་མ་སང་གི་ཆོ་འཕྲུལ་དུ་བསམས་ནས་མ་་་་
སང་གི་སྒྲུང་མང་པོ་ཞིག་བཤད་སྲོལ་བྱུང་བ་ཡིན། །
མ་སང་གི་སྒྲུང་སྐོར་དཔེ་མཚོན་ན་བོད་ཀྱི་ཡུལ་འདིར་སྔོན་ཐོག་མ་
མིའི་འགྲོ་བ་མེད་པའི་སྐབས་དེར་བོད་ཀྱི་སྣོད་བཅུད་ཐམས་ཅད་མ་སང་་་་་



སྒྲུང་ལྡེའུ་བོན་གསུམ་གྱི་གཏམ། • 255 •
སྤུན་དགུས་དབང་བྱས་ཚུལ་གྱི་སྒྲུང་དང་བོད་ཀྱི་མི་བརྒྱུད་བྱུང་ནས་ཀྱང་་་་་
འགྲོ་བ་མིའི་ཚོགས་དང་མ་སང་གི་བར་འབྲེལ་བ་རྣམ་པ་སྣ་ཚོགས་པ་བྱུང་་་་་
མྱོང་བའི་སྒྲུང་དང་། མིའི་འགྲོ་བ་འགའ་ཞིག་མ་སང་དང་གཉེན་སྡེབས་
བྱས་པ་ལས་རིགས་བརྒྱུད་མཆེད་ཚུལ་གྱི་སྒྲུང་དང་། མ་སང་གིས་འཕྲུལ་
གྱིས་བཟོས་པའི་གོ་མཚོན་ནམ་ཡོ་བྱད་ཅི་རིགས་པ་རྣམས་མིའི་ལག་ཏུ་ཇི་་་་་
ལྟར་བྱུང་བའི་སྒྲུང་དང་། མ་སང་གི་རྗེ་བོས་སྐྱེས་བུ་མཐུ་ཆེན་པོ་དང་སྟོབས་
ཆེན་པོ་དང་འབྱོར་བ་ཆེན་པོ་རྣམས་ལ་རྒོལ་བ་བྱེད་པའི་སྒྲུང་དང་། མཐུ་
ཆེན་པདྨ་སམ་བྷ་ཝས་མ་སང་གི་རྗེ་བོ་དམ་ལ་བཞག་པས་དམ་ཅན་རྣམས་་་་་
ལེགས་པར་གྱུར་པ་དེ་ལྟ་བུའི་སྒྲུང་དང་། ཐག་རིང་གི་མགྲོན་པོ་དང་ཚོང་པ་
འགའ་ཤས་མ་སང་གི་གྲོགས་པོར་ཆགས་ནས་དེ་རྣམས་ལ་མ་སང་གི་རོགས་་་་
རམ་ཐོབ་ཚུལ་གྱི་སྒྲུང་དང་། ཤོ་པ་འགའ་ཤས་ཀྱིས་མ་སང་བསྒྲུབས་པས་
དངོས་སུ་གྲུབ་པ་སྟེ་མ་སང་གིས་རྒྱན་པོའི་གྲོགས་བྱས་པའི་སྒྲུང་དང་། ཐ་
ནའང་བོད་ཀྱི་ཕྱོགས་པ་ཚོས་ཤོ་རྩེ་བའི་སྐབས་སུ་ཕྱོགས་འབོད་སྐད་ཤུགས་ཆེན་པོས་
བྱེད་སྲོལ་ཡོད་པ་དེའི་རྒྱུ་མཚན་ཇི་ལྟར་བྱུང་བའི་ཚུལ་ཡང་། གནའ་དུས་སུ་
མ་སང་ལ་རྒྱུས་ཆེ་བའི་ཕྱོགས་པ་འགས་མ་སང་ཕྱོགས་ལ་དགྱེས་པར་ཤེས་ནས་ཕྱོགས་རྩེ་་་
སྐབས་སུ་སྐད་ཤུགས་ཧ་ཅང་ཆེན་པོས་ཕྱོགས་འབོད་བྱས་པས་མ་སང་དངོས་སུ་་་
འོངས་ཏེ་ཕྱོགས་པ་དེ་ལ་རོགས་རམ་བྱས་པ་དང་ཕྱོགས་འབོད་བྱེད་པའི་སྐབས་་་་་
སུའང་། གྷོའི་གྲངས་རྩིས་ནམ་རྒྱུན་ལས་ཅུང་མི་འདྲ་བའི་སྐད་ལུགས་ཤིག་
ཡོད་པ་སྟེ་དཔེར་ན། ཕྱོགས་གྲངས་གཉིས་ལ་“པ་ར་”དང་གསུམ་ལ་“སུག་”བཞི་
ལ་“ཇིག”་ལྔ་ལ་“ཁ་”དྲུག་ལ་“འབྲུག་”བདུན་ལ་“རི་”བརྒྱད་ལ་“ ཤ”དགུ་ལ་
“དགུ་” བཅུ་ལ་“ཆུ་” བཅུ་གཅིག་ལ་“ ཐོག་” གམ་ཡང་ན་“ ཐོ་གེ་” དང་བཅུ་



-
• 256 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཉིས་ལ་“འཇམ་” མམ་ཡང་ན་“ཅ་ལ་”ཞེས་པ་མ་སང་གི་ཤོ་སྐད་ཀྱིས་བོས་ ་
པས། གང་བབ་པའི་ཤོ་མིག་དེ་རིང་མ་སང་གིས་བབ་སར་བྱས་ཚུལ་གྱི་སྒྲུང་
དེ་རིགས་དང་། བོད་ཀྱི་ཡུལ་ཕལ་མོ་ཆེར་དགུན་དུས་གངས་ཀྱི་སྟེང་དུ་རྐང་
པ་ཡ་གཅིག་གི་རྗེས་གསལ་པོར་མཐོང་དུ་ཡོད་པ་དེ་རིགས་ཐེའུ་རང་རྐང་་་་་
གཅིག་ཅེས་པ་རྐང་པ་ཡ་གཅིག་ལས་མེད་པ་ཞིག་ཡོད་པ་དེའི་རྗེས་ཡིན་ཚུལ་
དང་། ཐེའུ་རང་རྐང་གཅིག་གི་སྒྲུང་མང་དུ་བཤད་སྲོལ་བྱུང་འདུག་པ་དེ་
དག་གིས་མཚོན་མ་སང་གི་སྒྲུང་མི་ཉུང་བ་ཞིག་ཡོད་ངེས་པ་ནི་བཤད་མ་་་་་
དགོས།
མ་སངས་ཀྱི་སྒྲུང་སྐོར་དཔེར་འཁོད་པ་ནི་བན་བོན་གྱི་ཡིག་རྙིང་ཁ་
ཤས་སུ་མ་སང་སྤུན་དགུའི་སྐོར་ཐར་ཐོར་ཙམ་རེ་འབྱུང་བ་ལས་གཞན་་་་་
དམིགས་བསལ་གྱི་དཔེ་གང་ཞིག་ཀྱང་མ་མཐོང་། དེ་དག་གི་དཔེ་འགའ་
ཞིག་ཡོད་ཀྱང་སྲིད་ལ་གལ་ཏེ་མེད་དུ་ཆུག་ཀྱང་བོད་ཀྱི་ཤེས་རིག་ལ་གཅེས་་་་་
སྤྲས་གནང་མཁན་མཁྱེན་ཡོན་དང་ལྡན་པ་རྣམས་ནས་བོད་མི་རྒན་གྲས་་་་་
དངོས་བཞུགས་རྣམས་ཀྱི་ཞལ་ཐོག་ནས། མ་སང་སྐོར་གྱི་སྒྲུང་དེ་རིགས་ཡི་
གེར་འགོད་ཐུབ་པ་ན་དེ་སྐོར་གྱི་སྒྲུང་མི་ཉུང་བ་ཞིག་འགོད་དུ་ཡོད་ངེས་་་་
དང་དེས་ནི་བོད་ཀྱི་ཤེས་རིག་ཡུན་གནས་ཀྱི་རྐྱེན་བཟང་ཞིག་ཀྱང་བྱེད་ངེས་་་་
པ་དེ་རིགས་ཡིན།
མཁས་པ་ལྡེའུས་(དུས་རབས་༡༢པ་)མཛད་པའི་《རྒྱ་བོད་ཀྱི་ཆོས་
འབྱུང་རྒྱས་པ་》（ཤ༢༢༦ང༡༣） ལས་“ཡང་གསང་ཐེ་བྲང་ལས་ཆད་གཉའ་
ཁྲིར་བཏགས་སྐད། ཡུལ་སྤུ་བོའི་ཡུལ་ནས་སྤུའི་མི་མོ་མོ་བཙུན་བྱ་བའི་རུམ་
ནས་ཐེ་བྲང་སྤུན་དགུ་སྐྱེས་པའི་ཆུང་དག་ཐེ་བྲང་མ་སྙ་ཨུ་བེ་ར་བྱ་བ། ལྕེས་
.



• 257 •
སྒྲུང་ལྡེའུ་བོན་གསུམ་གྱི་གཏམ།
གདོང་གི་དཀྱིལ་འཁོར་ཁེབས་པ། ཕྱག་སོར་དྲ་བར་འབྲེལ་བ་ཤིན་ཏུ་གདུག་
རྩུབ་དང་ནུས་མཐུ་ཆེ་བ་གཅིག་བྱུང་བས། འདི་ཐུ་དྲགས་སྤྲུགས་དགོས་ཟེར་
ནས་སྤོ་བོའི་ཡུལ་གྱི་བན་བོན་ནུས་མཐུ་ཅན་རྣམས་ཀྱིས་ཐེ་བྲང་སྐྱས་་་་་་
འདེབས་བྱས་ནས་བོད་དུ་སྤྲུགས་པ་ལ། དེར་བོད་ཀྱི་མི་རྗེ་འཚོལ་བ་དང་
ཕྲད་ནས་ཁྱོད་ཅི་འདྲ་ཞིག་ཡིན་བྱས་པས། ང་སྤུ་བོའི་ཡུལ་གྱི་མི་གཅིག་ཡིན་
ཟེར་བས། འོ་ན་ཕྱག་སོར་དང་ལྕེ་ངོ་མཚར་ཆེ་བ་གཅིག་འདུག་པ། ཁྱོད་ལ་
ནུས་མཐུ་འདྲ་བ་ཅི་ཡོད་བྱས་པས། ཁོ་ན་རེ་ནུས་མཐུ་དང་རྫུ་འཕྲུལ་ཆེ་
དྲགས་པས་སྤྲུགས་པ་ཡིན་ཟེར། འོ་ངེད་ཀྱི་རྗེ་བཅོལ་ལོ་བྱས་ནས། གཉའ་
བའི་ཁྲི་ལ་བླངས་ནས་འདི་རྗེ་གཉའ་ཁྲི་བཙན་པོ་ཡིན་བྱས་ནས་རྗེ་བཅོལ་་་་་
བའི་ལོ་རྒྱུས་གདའ་སྟེ། དེ་ནི་རྗེའི་རྔན་ནམ་མཚང་ལགས་སོ།” ཞེས་བོད་ཀྱི་
བཙན་པོའི་ཐོག་མ་དེ་མི་མ་ཡིན་ཐིའུ་བྲིང་གི་བརྒྱུད་ལས་བྱུང་བར་བཤད་པ་
དེའང་མ་སང་གི་སྒྲུང་གི་བྱེ་བྲག་ཅིག་ཡིན་པ་ནི་སྨོས་མ་དགོས་ལ། བོད་ཀྱི་
རྒྱལ་པོའི་ཐོག་མ་གཉའ་ཁྲི་བཙན་པོ་ཙམ་དུ་མ་ཟད་དེ་དང་འདྲ་བའི་ལོ་རྒྱུས་
མི་ཉུང་བ་ཞིག་ཡོད་པ་དེ་རྣམས་ཀྱང་མ་སང་གི་སྒྲུང་གི་བྱེ་བྲག་ཡིན་ངེས་པ་་་
ནི་བཤད་མ་དགོས།
མཆིལ་པའི་སྒྲུང་སྐོར།
་ ནམ་རྒྱུན་དུ་《བྱ་དཔེ་བྱེའུའི་སྒྲུང་》ཞེས་གྲགས་པ་བོད་མི་རྒན་་་་་
གཞོན་ཀུན་གྱི་ངག་ནས་བཤད་ཆོག་ཏུ་ཡོད་པ་དེ་རིགས་ཀྱི་ནང་ནས་གནའ་
བོའི་དུས་སུ་ཆེར་གྲགས་པ་ནི་མཆིལ་རྒན་རྒྱ་བོའི་སྒྲུང་དེ་རིགས་ཡིན་པར་་་་་
ངེས་ལ། དེའི་རྒྱུ་མཚན་གྱིས་ 《ཆོས་འབྱུང་མཁས་པའི་དགའ་སྟོན་》དུ་



• 258 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
《མཆིལ་པའི་སྒྲུང་》ཞེས་དཔེར་བཀོད་པ་ཡིན།
《བྱ་དཔེ་བྱེའུའི་སྒྲུང་》ཞེས་པ་དེ་ནི་བྱ་དང་བྱེའུ་ཁོ་ནར་མ་ཟད། །
སྒྲུང་དེའི་ཁོངས་སུ་སྤྲེའུ་དང་རི་བོང་སོགས་རི་དྭགས་ཀྱི་སྒྲུང་དང་། སེང་གེ་
དང་ཝ་མོ་སོགས་གཅན་གཟན་གྱི་སྒྲུང་དང་བུང་བ་དང་ཕྱེ་ལེབ་སོགས་འབུ་
རིགས་ཀྱི་སྒྲུང་སོགས་སྒྲུང་རིགས་མི་འདྲ་བ་སྣ་ཚོགས་པ་ཞིག་ཚུད་ཡོད། དེ་
རིགས་ཀྱི་སྒྲུང་སྐོར་འགའ་ཞིག་དཔེར་མཚོན་ན་《རྨ་བྱ་དྲང་སྲོང་ཁྲ་གསུམ་གྱི་
བསྟན་བཅོས་བྱིས་པ་དགའ་བྱེད་》ཅེས་བྱ་བ་དང་《སྲོག་ཆགས་ཀྱི་བསྟན་་་་
བཅོས་སྒྱུ་མའི་རོལ་རྩེད་》ཅེས་བྱ་བ། （བསྟན་བཅོས་ཐམས་ཅད་ཀྱི་རྒྱལ་པོ་
མཆིལ་པ་ཁྲི་སྡེའི་སྐྱེས་རབས་》ཞེས་བྱ་བ། 《བྱ་ཀུན་ཏུ་དགའ་བའི་ཟློས་གར་
ཁྱིམ་བྱ་རྣམས་འདོས་རྩ་བྱུང་བར་ཞིབ་བཅད་ཁྲ་འཐུང་》ཞེས་བྱ་བ། 《མ་རྒྱ་
གྲུབ་དང་བུ་སྤེན་སྐྱེས་གཉིས་ཐུག་ཐབས་》ཞེས་བྱ་བ། 《དོམ་བྱང་ཆུབ་
སེམས་དཔའ་བཀྲི་ཤིའི་རྟོགས་བརྗོད》ཅེས་བྱ་བ། 《རྐང་དྲུག་གི་བསྟན་
བཅོས་ཉམས་དགའི་ཕྲེང་བ་》ཞེས་བྱ་བ། 《སྤྲེའུའི་བསྟན་བཅོས་》ཞེས་བྱ་
བ། 《བྱ་སྤྲེལ་གྱི་གཏམ་རྒྱུད་》ཅེས་བྱ་བ། 《བྱ་ཆོས་རིན་ཆེན་ཕྲེང་བ་》། །
《བློན་པོ་ཨུག་ཕྲད་ཅེས་པའི་བསྟན་བཅོས་》། 《བྱ་བརྒྱའི་བསྟན་བཅོས་བྱིས་
པ་དགའ་བྱེད་》། 《ཕོ་རོག་གི་བསྟན་བཅོས་》། 《སྐྱ་ཀའི་མདོ་སྒྲུང་》།（དང་
པོ་དང་གཉིས་པ）། 《ཕུག་རོན་སྒོམ་ཆེན་གྱི་བསྟན་བཅོས་》།《རི་བོང་བདེ་
བཟང་དང་ཨ་བྲ་སྐུའུ་གཉིས་གྲོགས་བྱས་པའི་རབས་སྡེ་》། 《སྤྲེའུ་ལེགས་པའི་
བློ་གྲོས་ཀྱིས་གཅན་གཟན་རྣམས་ཆོས་ལ་བསྡུས་པ་》ཞེས་བྱ་བ།
《བྱ་རིགས་སུམ་བརྒྱ་དྲུག་ཅུས་སྔོན་གྱི་གཏམ་རྒྱུད་མཛད་སྲོལ》 །
《དམར་ཆུང་རྫུ་བའི་བསྟན་བཅོས་》། 《དམར་ཆུང་ལྕོག་མགོའི་བསྟན་



• 259，་
༤ 2མག་
，
སྒྲུང་ལྡེའུ་བོན་གསུམ་གྱི་གཏམ། །
བཅོས་》ཞེས་པ་རྣམས་ཀྱིས་མཚོན་རིས་མེད་ཀྱི་མཁས་གྲུབ་དུ་མས་མཛད་་་
པའི་གཏམ་ཚོགས་རྣམས་སུ་བྱ་དང་སྤྲེའུ་སོགས་ཀྱི་དཔེ་ལས་དྲངས་ཏེ་དམ་་་་
པའི་ཆོས་ཀྱི་ཟབ་གནད་རྣམས་སྐྱེ་འགྲོའི་ཤེས་རྒྱུད་ལ་སྐྱེ་སླ་བར་མཛད་པའི་་་
གདམས་པ་མང་དུ་བཞུགས་ཤིང་དེ་དག་ལ་བསྟན་བཅོས་དང་རྟོགས་བརྗོད་
དང་། རབས་སྡེ། སྐྱེས་རབས། ལེགས་བཤད་གཏམ་རྒྱུད་སོགས་ཀྱི་ཐ་སྙད་
མི་འདྲ་བ་དུ་མ་ཞིག་བྱས་འདུག་ནའང་། དོན་དུ་ཆོས་ཀྱི་གོ་དོན་ཟབ་མོ་
རྣམས་སྐྱེ་འགྲོའི་ཤེས་རྒྱུད་དུ་འབྱོར་བའི་དཔེ་སྟོན་བྱེད་ཁོ་ནར་སོང་བས་་་་་
གནའ་སྒྲུང་གི་ཚུལ་ལས་མ་འདས། ་，
《མཆིལ་རྒན་རྒྱ་བོའི་སྒྲུང་》ཞེས་པ་དེའི་སྐོར་གྱི་ཡིག་ཆ་གང་ཞིག་་་་
ཀྱང་མ་མཐོང་མོད། མཆིལ་རྒན་རྒྱ་བོ་ཞེས་བྱ་བ་དྲན་འཕྲུལ་ཤིན་ཏུ་རྒོད་
ཅིང་བློ་ཁོག་བཀྲ་བ་ཞིག་ཡོད་པ་དེས་བློ་ཐབས་ཡ་མཚན་པ་དུ་མ་བསྟན་པའི་
སྐོར་གྱི་སྒྲུང་ཞིག་བཤད་སྲོལ་ཡོད་འདུག །
ཁོ་བོ་ལོ་ན་ཆུང་ངུའི་སྐབས་ངའི་ཨ་མའི་ཕྱོགས་ཀྱི་རྨོ་མེས་སམ་རྨོ་་་
མོའི་མ་མཚོ་རྒྱལ་ཞེས་བྱ་བ་ལོ་གྲངས་བརྒྱ་དང་བཅུ་དྲུག་བརྒལ་བ་ཞིག་ཡོད་
པ་ཁོང་གི་ངག་ནས་མཆིལ་རྒན་རྒྱ་བོའི་སྒྲུང་ཞིག་ཐོས་མྱོང་བ་དང་། དེའི་
རྗེས་སུ་ངའི་ཨ་ཕའི་ཕྱོགས་ཀྱི་རྨོ་མོ་ལྷུན་མཚོ་（༡༨༦༤-༡༩༤༥）
ལགས་ཀྱི་ངག་ནས་《མཆིལ་རྒན་རྒྱ་བོའི་སྒྲུང་》ལེའུ་ཚན་གཉིས་བཅས་སྔ་་་
ཕྱིར་ལེའུ་ཚན་མི་འདྲ་བ་གསུམ་དང་། ཡུལ་མི་འགའ་ཤས་ཀྱི་ངག་ནས་དེ་
དག་དང་ཅུང་འདྲ་མིན་གྱི་མཆིལ་སྒྲུང་ལེའུ་ཚན་འགའ་ཤས་ཐོས་མྱོང་བ་དེ་་་
དག་ལ་དཔྱད་ན། མཆིལ་རྒན་རྒྱ་བོའི་སྒྲུང་ལའང་མི་ཉུང་བ་ཞིག་ཡོད་པར་
མངོན། ཁོ་བོས་ཤེས་ཚོད་རྣམས་རིམ་གྱིས་ཡི་གེར་འགོད་འདོད་ཡོད་ཅིང་དེ་



-
--
-
-
་ • 260 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།་
འབྲེལ་མཁྱེན་སྤྱན་ཡངས་པ་རྣམས་ནས་ཀྱང་བོད་མི་བགྲེས་བཞུགས་རྣམས་་
ཀྱི་ཞལ་སྔ་ནས་བསྡུ་གསོག་ཅི་ནུས་ཀྱིས་དེ་དག་ཡི་གེར་འཁོད་ཐུབ་པ་ཞིག་་་་་
བྱུང་ན་ཕྱིས་འབྱུང་བོད་ཀྱི་ཤེས་རིག་ལ་ཕན་ཐོགས་ཆེ་བར་སེམས།
《རྒྱལ་པོ་བཀའི་ཐང་ཡིག》(ཤ༡༡༥ང༦ལས་“རྗེ་གཅིག་གཉའ་ཁྲི་
བཙན་པོའི་སྐུ་རིང་ལ། ལྷའི་ཆོས་ལུགས་སྒྲུང་དང་ལྡེའུ་བྱུང་” ཞེས་གསུངས་
པ་དང་། མཁས་པ་ལྡེའུས་མཛད་པའི་《རྒྱ་བོད་ཀྱི་ཆོས་འབྱུང་རྒྱུས་
པ་》（ཤ༢༤༩ང༤) ལས་“ཆབ་སྲིད་བོན་དང་སྒྲུང་ལྡེའུ་གསུམ་གྱིས་བབས་
སྐད་པ། སྡེ་སྣོད་བོད་དུ་འབྱུང་བའི་སྔ་ལྟས་སུ། བོན་དང་སྒྲུང་དང་ལྡེའུ་
གསུམ་སྤྱོད་པའོ།།” ཞེས་དང་། 《ལྡེའུ་ཆོས་འབྱུང་ཆེན་མོ་བསྟན་པའི་རྒྱལ་་་་་་
མཚན་》（ཤ༡༠༥ང༣）ལས་“དེ་ཡན་ཆད་རྒྱལ་རབས་ཉེར་གསུམ་དུ་བོད་ལ་
ཆོས་མེད་པས་མུན་པའི་དམག་དང་འདྲའོ། །དེའི་དུས་སུ་ཆབ་སྲིད་སྒྲུང་
དང་ལྡེའུ་དང་བོན་གསུམ་གྱིས་གཙོས་ཏེ་སྡེ་སྣོད་གསུམ་འབྱུང་བའི་སྔ་བལྟས་
སོ།།”ཞེས་གསུངས་པ་དང་། 《རྒྱ་བོད་ཡིག་ཚང་ཆེན་མོ་》cཤ༡༠༦ང༥ལས་
“དེར་བློན་འབངས་རྣམས་དགའ་ནས་རྒྱལ་པོ་འདི་ཤིན་ཏུ་སྒམ་པོ་ཅིག་་་་་་
འདུག་གོ་ཟེར་ནས་ཁྲི་སྲོང་བཙན་སྒམ་པོ་མཚན་གསོལ་ལོ། །གཞན་ཡང་སྐྱེ་
བོ་ཐ་མལ་པ་རྣམས་ཆོས་ལ་བློ་ཁ་དྲང་ས་པའི་ཕྱིར་ཐོག་མར་སྒྲུང་དང་་་་་
འདེབས་དང་བོན་རྣམས་བསྟན། རྒྱལ་པོས་མཛད་པའི་སྒྲུང་རྒྱུད་དང་
ལྡེམས་ཀྱི་བསྟོད་པ་ར་ས་འཕྲུལ་སྣང་གི་གློ་བུར་ན་བྲིས་ཡོད་དོ།” ཞེས་བསྟན་
པ་དང་། དཔག་བསམ་ལྗོན་བཟང་དུ་བྱ་ཁྲིའམ་སྤུ་དེ་གུང་རྒྱལ་གྱི་དུས་སྒྲུང་
ལྡེའུ་གནམ་བོན་གཤེན་པོ་ཆེ་རྣམས་བྱུང་བ་དང་། རྒྱལ་པོ་ཁྲི་ཐོག་རྗེ་ཐོག་
བཙན་ཡན་གྱིས་བོན་སྒྲུང་ལྡེའུ་གསུམ་ལ་གུས་པར་བཤད་པ་དེ་དག་ཏུ་སྒྲུང་་་་



• 261 •
སྒྲུང་ལྡེའུ་བོན་གསུམ་གྱི་གཏམ།
དང་ལྡེའུ་དེ་དག་ཆོས་ལུགས་ལྟ་བུ་ཞིག་ཏུའང་གསུངས་ཡོད་པ་དེ་དག་གི་་་་
དགོངས་གཞིའི་དབང་དུ་བྱས་ན། སྒྲུང་གི་རྩ་བ་ནི་ཕྱ་གཤེན་དང་སྣང་
གཤེན་འཕྲུལ་གཤེན་སྲིད་གཤེན་ཞེས་བྱ་བའི་བོན་པོ་དེ་རྣམས་ཀྱི་ཆོ་གའི་་་་
ཁུངས་ཆོ་རབས”ཞེས་པའམ་“ཆོག་རེབས”ཞེས་བྱ་བ་སྔོན་ཐོག་མའི་དུས་སུ་
སྣོད་བཅུད་ཐམས་ཅད་སྲིད་པའི་སྒོ་ང་ལས་ཇི་ལྟར་གྲོལ་བ་དང་། ལྷ་ཀླུ་ .
གཉན་གསུམ་ཇི་ལྟར་གྲོལ་བ་དང་། མིའི་རིགས་རྣམས་ཇི་ལྟར་སྲིད་པ་
དང་། མི་དང་སྣང་སྲིད་ཀྱི་ལྷ་འདྲེའི་བར་འབྲེལ་བ་ཇི་ལྟར་བྱུང་བ་དང་།
ཕན་གནོད་ཀྱི་ནུས་ཤུགས་ཇི་ལྟར་སྲིད་པ་དང་། ཆོ་གའི་བྱེད་ལས་དང་བྱེད་
དགོས་པའི་རྒྱུ་མཚན་སོགས་ཀྱི་བཤད་པ་རྒྱ་ཆེ་ལ་གྲངས་མང་བ་ཞིག་ཡོད་པ་
དེ་རིགས་དང་འབྲེལ་བ་ཡོད་པ་ཞིག་ཡིན་པར་ངེས་ཤིང་། བོན་སྒོ་བཞི་པོ་དེ་
དག་དར་ཕྱིན་ཆད་སྲིད་པའི་ཆོག་རབས་དེ་དག་ཀྱང་མི་དར་ཐབས་མེད་་་་་
དེ་དག་བོན་དང་འབྲེལ་བ་ཡིན་སྟབས་ཆོག་རབས་ལས་བྱུང་བའི་སྒྲུང་དེ་་་་
རིགས་ཀྱང་ཆོས་ལུགས་ལྟ་བུ་ཞིག་ཏུ་མི་སྣང་ཐབས་མེད་བྱུང་བ་ཡིན།
《གྲུབ་མཐའ་ཤེལ་གྱི་མེ་ལོང་》དུ་བོན་པོས་སྲིད་པ་སྒོ་ང་ལས་གྲོལ་་
བར་བཤད་པ་དེ་དབང་ཕྱུག་པའི་ལུགས་ལས་བྱུང་བའི་ཚུལ་སྐྱོབས་པ་འཇིག་
རྟེན་མགོན་པོས་(༡༡༤༣– ༡༢༡༧）གསུངས་ཚུལ་བསྟན་ཅིང་། འཇིག་
རྟེན་མགོན་པོའི་གསུང་བཞི་བཅུ་པར་ཡང་དེ་བཞིན་དུ་བསྟན་ཡོད་འདུག་པ་
དེ་ནི་རང་ཅག་བོད་མི་རྣམས་ཀྱིས་བཟང་ངན་ཚང་མའི་ཁུངས་རྒྱ་གར་ལ་་་་་
གཏུགས་ཆེས་པའི་དབང་གིས་བོན་པོས་སྲིད་པ་སྒོ་ང་ལས་གྲོལ་ཚུལ་བཤད་་་་
པ་དེའང་དབང་ཕྱུག་པའི་ལུགས་སུ་བཞག་པ་ཙམ་ལས་དོན་དུ་བོད་ལུགས་་་་
དང་དབང་ཕྱུག་པའི་ལུགས་དེ་གཉིས་གང་སྔ་བ་སུ་ཞིག་གིས་ཁ་ཚོན་ཆོད་་་་་



• 262 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནུས། །
《རོ་སྒྲུང་》དང་《མ་སང་གི་སྒྲུང་》དང་《མཆིལ་པའི་སྒྲུང་》ལ་སོགས་
པའི་སྒྲུང་འདི་རིགས་བོན་པོའི་ཆོག་རབས་དང་འབྲེལ་གང་ཡང་མེད་པས་་་་་
གནའ་དུས་ཀྱི་སྒྲུང་གི་ཁོངས་སུ་མི་གཏོགས་པའང་མི་བསམ་སྟེ། སྒྲུང་དེ་
རིགས་ཀྱང་གནའ་བོའི་དུས་དེ་དག་ཏུ་རྒྱལ་སྲིད་བསྐྱངས་པའི་ཆ་རྐྱེན་དུ་་་་་
གྱུར་ཡོད་ངེས་པ་ནི་དེང་དུས་ཚན་རིག་དང་བཟོ་འཕྲུལ་ཡར་རྒྱས་འདི་ཙམ་
ཡོད་པའི་དུས་སྐབས་སུའང་། སྒྲུང་གི་རིགས་མི་འདྲ་བ་སྣ་ཚོགས་པའི་ཀློག་
དེབ་བསྐྲུན་པ་དང་། དེ་དག་རི་མོར་བཀོད་པ་དང་གློག་བརྙན་དུ་བསྟན་
པ་སོགས་ཐབས་ཚུལ་དུ་མའི་སྒོ་ནས་མིའི་ཤེས་རྒྱུད་ལ་སློབ་གསོའི་གོ་རྟོགས་་་་
མཐོ་རུ་གཏོང་བའི་ཆ་རྐྱེན་དུ་བེད་སྤྱོད་བྱས་དང་བྱེད་བཞིན་པའི་ཚུལ་་་་་
ཕྱོགས་ཀུན་ནས་མངོན་སུམ་མཐོང་མྱོང་ཡོད་པ་འདི་བཞིན། གནའ་དུས་
སུ་སྤྱད་མྱོང་བའི་སྒྲུང་རིགས་དེ་དག་ཀྱང་དེ་དུས་ཀྱི་བོད་མིའི་ཤེས་རྒྱུད་ལ་་་་་
ནུས་ཤུགས་ཐེབས་ཡོད་ངེས་པའང་ཤེས་ཐུབ་པ་ཡིན།
ལྡེའུའི་སྐོར།
ལྡེའུ་ནི་བོད་ཀྱི་གནའ་བོའི་སྐད་དེ་ཕལ་ཆེར་ཞང་ཞུང་གི་སྐད་ལས་བྱུང་
བ་དང་། ཡང་ན་ཞང་བོད་ཐུན་མོང་དུ་གྱུར་པའི་སྐད་ཅིག་ཀྱང་ཡིན་སྲིད།
དེང་དུས་ཡོངས་གྲགས་བོད་སྐད་ཀྱི་དབང་དུ་བྱས་ན་ལྡེ་དང་ལྡེའུ་་
ཞེས་བྱ་བ་དེ་དག་གི་གོ་དོན་དམིགས་སུ་བཀར་ཏེ་ངོས་འཛིན་ཐུབ་པ་དཀའ་
ཞིང་། ཚིག་དེ་བེད་སྤྱོད་ཡོད་པ་ནི། ལྡེའུ་མིག་ཅེས་པ་སྒོ་ལྕགས་ཕྱེད་བྱེད་ ་



སྒྲུང་ལྡེའུ་བོན་གསུམ་གྱི་གཏམ།
• 263 •
-
，
དེའམ་རྒྱུ་སྐར་ཉེར་བརྒྱད་ （2）ཀྱི་ནང་ཚན་སྣོན་ཞེས་བྱ་བ་དེའི་མིང་གི་བྱེ་་་
བྲག་ཅིག་ལ་འཇུག་པ་ཡིན། སྤྱིར་བཏང་ལྡེའུ་མིག་ནི་སྒོ་འབྱེད་བྱེད་ཡིན་
པ་དང་སྒོ་ནི་ཁང་པའི་སྒོ་ཙམ་དུ་མ་ཟད་ནམ་རྒྱུན་དུ་ཡོངས་སུ་གྲགས་པའི་་་་
སྒོ་གསུམ་སྟེ་ལུས་ཀྱི་སྒོ་དང་ངག་གི་སྒོ་དང་ཡིད་ཀྱི་སྒོ་རྣམས་ལའང་འཇུག་པ་
ཡིན། སྒོ་དེ་གསུམ་དང་མ་འབྲེལ་བ་ནི་ཅི་ཞིག་ཀྱང་མེད་ལ་སྒོ་དེ་གསུམ་
འབྱེད་བྱེད་ཡང་དག་པ་ནི་ཤེས་རབ་དམ་པ་དེ་ཙམ་དུ་ངེས་ཤིང་། ཤེས་རབ་
དམ་པ་དེ་ནི་ལྡེའུ་མིག་དང་ཆ་འདྲ་བས་དེའི་དོན་ལ་འཇུག་པའི་དབང་དུ་་་་
བྱས་ན་མ་འགྲིག་པ་ཅི་ཞིག་ཡོད། འོན་ཀྱང་ཚིག་དངོས་ཀྱི་དོན་ལྡེའུ་མིག་ཁོ་
ནར་མ་ངེས་པ་ནི་ལྡེའམ་ལྡེའུ་ཞེས་བྱ་བའི་ཚིག་རྐྱང་པས་ལྡེའུ་མིག་གི་དོན་་་་་
བསྟན་མི་ནུས་ཤིང་། ལྡེའུ་མིག་གི་དོན་ཇི་ལྟ་བར་བསྟན་པ་ལ་ཚིག་ཕྲད་
“མིག་” ཅེས་པ་དེ་དངོས་སུ་འབྲེལ་དགོས་པས་ཤེས་ཐུབ། ལྡེའུ་ཞེས་པའི་
དོན་དེ་རྒྱུ་སྐར་གྱི་ནང་ཚན་དུ་གྱུར་པའི་ལྡེའུ་དེའི་དོན་ཡིན་པའི་ལུགས་སུ་་་་
བྱས་ན་ནི་ཐོག་མར་ལྡེའུ་ཞེས་པ་དེའི་དོན་གང་ཡིན་ངེས་དགོས། དེ་མ་ངེས་
ན་རྒྱུ་སྐར་དེ་ལ་ལྡེའུ་ཞེས་བཏགས་པའི་དགོས་པ་གང་ཡིན་ཤེས་པའི་ཐབས་
མེད། དེ་མ་ཤེས་ན་རྒྱུ་སྐར་དེ་ལ་ལྡེའུ་ཞེས་བཏགས་པ་ནི་ཉི་མ་དང་རི་ཞེས་
པ་ལྟ་བུ་འདོད་རྒྱལ་གྱི་མིང་ཙམ་དུ་མ་ཟད་པས་ལྡེའུ་ཞེས་པའི་གོ་དོན་འཚོལ་
བ་ལ་ཕན་ཐོགས་ཅི་ཞིག་ཀྱང་མེད་པ་ཡིན།
བོད་ཀྱི་ལོ་རྒྱུས་མཁན་པོ་ཚོས་བོད་ཀྱི་གནའ་བོའི་ལོ་རྒྱུས་རྣམས་སུ་
གསལ་བའི་ལྡེ་དང་ལྡེའུ་ཞེས་བྱ་བ་དེ་དག་གང་ཡིན་ངོས་འཛིན་པའི་ཚེ་་་་
ཁམས་ཕྱོགས་གཙོས་པའི་བོད་ཡུལ་ཕལ་མོ་ཆེར་ཡོངས་གྲགས་སུ་“ཁེགས་”
ཞེས་བྱ་བའི་གབ་ཚིག་གི་རིགས་དཔེར་ན་བྱེ་རུའི་གོང་བུ་གསེར་གྱི་སྒོར་མོས་



• 264 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གང་ཟེར་བ་དེ་གང་རེད། ཅེས་དྲིས་པའི་ལན་དུ། སི་ཕན་རེད་ཅེས་གབ་
པའི་དོན་གང་ཡིན་པ་དེ་དངོས་སུ་འདོན་ཐུབ་དགོས་པ་དེའི་གྲས་ཀྱི་ག་་་་
ཚིག་དུ་མ་ཞིག་ཡོད་པ་དེ་རྣམས་ཀྱི་སྤྱི་མིང་ཞིག་ཏུ་ངོས་འཛིན་གནང་སྲོལ་་་་་
བྱུང་འདུག 《ཆོས་འབྱུང་མཁས་པའི་དགའ་སྟོན་》(ཤ༩ན༡） ལས་ “མངོན་
པའི་སྡེ་སྣོད་འབྱུང་ལྟས་ལྡེའུ་སྤྱོད། །དེ་ཡིས་བོད་རྣམས་ཅུང་ཟད་བློ་ཁ་
བྱེ་”ཞེས་གསུངས་པའི་མཆན་དུ་“སྲང་ལ་ཐེམ་གཉེར་སྦ་བ་ཆེ་ ཅི་ཡིན།
པོར་མགོ་མགོ་ཅན་སྐྱེད་ཅིང་རྒྱགས་ཅི་ཡིན།” ཞེས་འདྲི་བ་སོགས་སྟེ་བོན་་་་
སྒྲུང་ལྡེའུ་གསུམ་གྱི་ཚུལ་ལྷ་སའི་གདུང་རྣམས་ལ་བྲིས་ནས་ཡོད་སྐད། ཅེས་
གསུངས་པས་ལྡེའུ་ཞེས་པ་དེ་གཙོ་ཆེར་ཁེགས་ཀྱི་རིགས་ལ་ངོས་འཛིན་གནང་
འདུག་པ་གསལ་ནའང་། སོགས་ཀྱི་སྒྲ་དེས་ཁེགས་ཀྱི་རིགས་ཙམ་དུ་མ་ཟད་
གོ་དོན་གཞན་ལ་འཇུག་པའང་ཤུགས་ཀྱིས་བསྟན་ཐུབ། །
，
ཁེགས་ཀྱི་སྐོར། །
ཁེགས་ཀྱི་རིགས་རྣམས་ནི་སྤྱིར་སྟངས་སུ་མིའི་བསམ་མནོ་བེད་་་་་
སྤྱོད་བྱེད་པའི་ཐབས་དང་བསམ་མནོ་བེད་སྤྱོད་བྱེད་སྟངས་ཀྱང་རིག་པའི་་་་
གནས་ཆེ་ཕྲ་ཐ་དག་ལ་སློབ་གཉེར་བྱེད་པ་ལྟ་བུ་ཁག་པོ་དང་སུན་པོ་གང་་་་་་
ཞིག་རྐྱང་མིན་པ། བསམ་སྤྱོད་གཉིས་ཆ་གུ་ཡངས་པོའི་སྒོ་ནས་རྩེད་མོའི་
རྣམ་པས་དགའ་བཞིན་སྤྲོ་བཞིན་ལག་ལེན་དུ་བསྟར་ཆོག་པ་ཞིག་ཡིན་་་་་་
སྟབས། ལག་ལེན་དེ་ལ་བརྟེན་ནས་སྐྱེས་བུ་མཆོག་དམན་རྒན་གཞོན་མཁས་
བླུན་སུ་འདྲ་ཞིག་ཡིན་རུང་། བསམ་མནོའི་ནུས་རྩལ་འཐོན་ཞིང་བློ་རིག་ཇེ་
འབཀྲར་འགྱུར་བ་དང་། དྲན་པ་ཇེ་བརྟན་དུ་འགྲོ་བ་སོགས་ཀྱི་དགེ་མཚན་རྒྱ་



སྒྲུང་ལྡེའུ་བོན་གསུམ་གྱི་གཏམ། 265 •
ཆེན་པོ་དང་ལྡན་པ་ཞིག་ཡིན་པ་ནི་མྱོང་བས་གྲུབ་པ་ཡིན། དེ་བས་ན་ཡོངས་
གྲགས་ཀྱི་ཁེགས་འདི་རིགས་ལྡེའུ་དངོས་མིན་ནའང་ལྡེའུ་ཞེས་པ་དེའི་ཆ་ལག་
ཅིག་ཡིན་ངེས་པ་དང་། གནའ་བོའི་མི་བརྒྱུད་རྣམས་ཀྱིས་ཀྱང་ཁེགས་འདི་
རིགས་བེད་སྤྱོད་བྱས་ཡོད་པ་ལ་ཐེ་ཚོམ་ཅི་ཞིག་ཀྱང་མེད། འོན་ཀྱང་ལྡེའུ་
ཞེས་པ་དེ་ཁེགས་རིགས་ཁོ་ནར་ངོས་འཛིན་པ་དེ་ནི་ནོར་ཚབས་ཤིན་ཏུ་ཆེ་བ་
ཞིག་སྟེ། གནའ་བོའི་དུས་ཀྱི་རྒྱལ་བློན་གྲགས་ཆེ་བ་དེ་དག་གིས་རྒྱལ་སྲིད་
ལྡེའུས་བསྐྱངས་པའི་དོན་དེ་གནའ་བོའི་རྒྱལ་བློན་ཚོས་ཁེགས་ཀྱི་རིག་པ་ལ་་་་
མཁས་པར་བསླབས་ཏེ། རྒྱལ་བློན་འདུས་ཆེན་མོའི་ནང་དུ་ཁེགས་ཀྱི་ཚིག་ཁ་
ཤས་བཏོན་ནས་དེ་ལ་རྒྱལ་བློན་རྣམས་བཀའ་བགྲོས་པའམ་མངའ་དབང་ཆེ་
བའི་རྒྱལ་པོ་ཚོས་བློན་པོ་རྣམས་ལ་ཁེགས་ཡ་མཚན་པོ་འགའ་ཞིག་དྲི་བར་་་་་
བཀོད་དེ། བློན་པོ་ཚོས་ཁེགས་དེའི་དངོས་དོན་འཚོལ་བའམ་བློན་པོ་རིག་པ་
ཅན་ཁེགས་ལ་མཁས་པ་འགའ་ཞིག་མངའ་འོག་གི་ཡུལ་གྲུ་སོ་སོར་ཕྱིན་ནས།
མངའ་འབངས་རྣམས་ལ་ཁེགས་ཚིག་འདྲི་བགྲོ་བྱས་ནས་བོད་ཀྱི་རྒྱལ་སྲིད་་་་
བསྐྱངས་པའི་དོན་མིན་ལ་རྒྱལ་བློན་རྣམས་ཀྱིས་ཁེགས་ལ་ཧུར་བརྩོན་གྱིས་བློ་
གྲོས་ཇེ་བཟང་དུ་བཏང་ནས་ཡར་རྒྱས་བྱུང་བའི་བློ་ནུས་དེ་ལ་བརྟེན་ནས་་་་་་
རྒྱལ་སྲིད་བསྐྱངས་པའི་དོན་ཁོ་ནའང་མིན་པ་ནི་བློ་གྲོས་དང་ལྡན་པ་ཀུན་་་་་
གྱིས་གསལ་བོར་ཤེས་རྟོགས་ཐུབ་པ་དང་། ལྡེའུ་ཞེས་བྱ་བ་དེའི་དངོས་དོན་
ནི་དེ་དག་ལས་ཆེས་གཏིང་ཟབ་ཅིང་རྒྱ་ཆེ་བའི་གོ་དོན་དང་ལྡན་པ་ཞིག་ཡིན་
ངེས་པ་ནི། བོད་ཀྱི་གནའ་བོའི་རྒྱལ་པོ་རྣམས་ཀྱི་མཚན་དུ་ལྡེ་དང་ལྡེའུ་མང་
དུ་བྱུང་ཡོད་པ་དེ་ཁོ་ནས་ཤེས་ཐུབ།



• 266 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྒྱལ་པོའི་མཚན་གྱི་སྐོར།
རྒྱལ་པོའི་མཚན་གྱི་བྱེ་བྲག་ནི་གནའ་དུས་སུ་བོད་ཀྱི་བཙན་པོ་་་་་
རྣམས་ཀྱི་སྲས་འཁྲུངས་པའི་ཚེ། བཙན་པོའི་སྐུ་གཤེན་གྱི་བོན་པོ་དེས་
འཁྲུངས་བསང་བཏང་ནས་ཚན་ཁྲུས་ཞེས་པ་འོ་ཆབ་ཀྱི་སྐུ་ཁྲུས་གསོལ་ཏེ་་་་
རྒྱལ་སྲས་དེ་ལ་ཞང་ཞུང་གི་སྐད་ནས་དྲངས་པའི་མཚན་ཁྱད་པར་ཅན་རེ་་་་་
གསོལ་བའི་སྲོལ་བྱུང་། དེ་ནི་རྒྱལ་པོའི་ཐོག་མ་གཉའ་ཁྲི་བཙན་པོའི་དུས་
ནས་བྱུང་བའི་གནའ་སྲོལ་ཞིག་སྟེ།《གླེང་གཞི་བསྟན་པའི་བྱུང་ཁུངས་》
（ཤ༡༨》ལས་“རྒྱལ་པོ་དེ་དགུང་ནས་དོག་ལ་བབས་པའི་དུས་སུ་དྭགས་ཀོང་
གི་བ་གླང་རྫིའུས་མཐོང་། ཁྱོད་གང་ནས་ཡོང་བྱས་པས། གནམ་དུ་མཛུབ་
མོ་ཀེར་ཀེར་བྱེད་ཅིང་། བགད་པས་ལྕེ་སྟེང་དུ་གཡུང་དྲུང་རི་མོ་ཝལ་ཝལ་
འདུག ཁྱོད་སུ་ཡིན་བྱས་པས། བཙད་པོའི་མི་ཡིན་ཟེར། དེར་མི་རྣམས་
ཀྱི་ཤིང་ལ་ཁྲི་བྱས་གཉའ་བར་ཁུར་ཏེ་མི་ཐམས་ཅད་ལ་བསྟན་པས། ལ་ལ་
འཇིགས། ལ་ལ་སྔངས། ལ་ལ་སྐྱུགས་བྲོ། ལ་ལ་ཤ་གཡོའོ། །བྲམ་ཟེ་ལ་
བསྟན་པས་དང་པོ་བཟང་ལ་ཐ་མ་ངན་ཟེར་བ། གཤེན་བོན་གཙོ་ལྡན་མཚེ་
འགྲོན་ལ་བསྟན་པས། འདི་ངོ་མཚར་སྨད་དུ་བྱུང་ངོ་། །འདི་ལ་བོད་ཀྱི་རྗེ་
བྱའོ་གསུངས་ནས་བོན་གྱི་ཚན་ཁྲུས་ནས་ཕྱུངས་ཏེ་མི་རྗེ་གཉའ་ཁྲི་བཙན་་་་་་
པོར་བཏགས་སོ་ཞེས་སོགས་ཀྱིས་གསལ།
བོད་ཀྱི་གནའ་བོའི་རྒྱལ་པོ་དེ་དག་ལ་ཞང་ཞུང་གི་སྐད་ལས་དྲངས་
པའི་མཚན་རེ་གསོལ་དགོས་པའི་རྒྱུ་མཚན་ནི། དེ་དུས་ཀྱི་བོན་གཤེན་ཆེ་
གཙོ་ཕལ་མོ་ཆེ་ཞང་ཞུང་ནས་བྱུང་བ་དག་ཡིན་པ་དང་། མ་ཟད་བོན་གྱི་
སྟོན་པ་གཤེན་རབས་མི་བོ་ཆེ་སྐུ་འཁྲུངས་པའི་གནས་དང་། ཁོང་གིས་



• 267 •
སྒྲུང་ལྡེའུ་བོན་གསུམ་གྱི་གཏམ།
གདུལ་བྱ་ལ་བོན་བསྟན་ཅིང་བསྟན་པ་རྗེས་སུ་བཞག་པའི་གནས་ཀྱི་ལྟེ་བ་ནི་
ཞང་ཞུང་ཕུགས་པ་སྟེ། དེང་དུས་སུ་སྟོད་མངའ་རིས་ཀྱི་གུ་གེར་གྲགས་པའི་
ཡུལ་དེ་དག་ཡིན་པ་དང་། ལྷག་པར་གངས་རིན་པོ་ཆེ་ཏི་སེའི་མདུན། མཚོ་
མ་ཕམ་གྱི་འགྲམ། ཞང་ཞུང་སྲིད་པའི་རྒྱལ་པོ་ཁྲི་ཝེར་གསེར་གྱི་བྱ་རུ་ཅན་
སོགས་ཀྱི་རྒྱལ་ས་དེར་ཡིན་པའི་ཚུལ་བོན་གྱི་ལོ་རྒྱུས་མང་དག་ལས་གསལ་་་་་
ཞིང་། བོན་གྱི་བསྟན་པས་གང་དུ་ཁྱབ་པ་དེ་ཀུན་གྱི་ཁུངས་དེ་ནི་ཞང་ཞུང་
ཡིན་སྟབས། བོན་གྱི་ཆེ་བ་དང་བསྟན་པའི་འབྱུང་ཁུངས་བསྟན་པའམ།
བོད་ཀྱི་རྒྱལ་པོ་དེ་དག་བོན་སྐྱོང་བའི་རྒྱལ་པོ་ཡིན་པའི་མཚོན་རྟགས་གསལ་་
པོར་བསྟན་ཐུབ་པའི་ཆེད་དུ། ཞང་ཞུང་གི་སྐད་ལས་དྲངས་པའི་མཚན་
གསོལ་བའི་ལུགས་འདི་བྱུང་ཡོད་པར་མངོན། །
བོད་ཀྱི་ཐོག་མའི་རྒྱལ་པོ་ལ་གཉའ་ཁྲི་བཙན་པོ་ཞེས་མཚན་དུ་་་་
གསོལ་བའི་རྒྱུ་མཚན་དེ། བོད་མི་ཚོས་གཉའ་བར་ཤིང་གི་ཁྲི་བྱས་ཏེ་དེའི་
སྟེང་དུ་བཞག་ནས་བཀུར་བས་རྒྱལ་པོ་ལ་མཚན་དེ་སྐད་དུ་བྱུང་བའི་ཚུལ་་་་་
བན་བོན་གྱི་ལོ་རྒྱུས་ཕལ་མོ་ཆེར་ཡོངས་སུ་གྲགས་ཤིང་ཆགས་ཡོད། དེ་ནི་
བོད་སྐད་ཁོ་ནའི་དབང་དུ་བྱས་ན་འདྲ་ཆགས་པོ་འདྲ་ཞིག་སྣང་ཐུབ་མོད། །
དངོས་དོན་དུ་བཙན་པོའི་མཚན་དེ་ཞང་ཞུང་སྐད་ལས་བྱུང་ཡོད་པ་་་་་
གནའ་བོའི་དུས་ཀྱི་ཞང་ཞུང་གི་རྒྱལ་པོ་ཁྲི་ཝེར་གསེར་གྱི་བྱ་རུ་ཅན་དང་ཁྲི་་་
ལྡེམ་ལྕགས་ཀྱི་བྱ་རུ་ཅན་དང་། ཞང་ཞུང་གི་བོན་པོ་ཁྲི་འོད་གསས་སོགས་གེ་
ཁོད་གསང་བ་དྲག་ཆེན་གྱི་བརྒྱུད་པར་བཞུགས་པ་རྣམས་དང་། ར་སངས་
ཁྲི་ནེ་ཁོད་སོགས་སེམས་ཕྱོགས་རྫོགས་ཆེན་གྱི་བརྒྱུད་པ་དང་དེ་བཞིན་དུ་ཁྲི་་་
བཙན་པོ་འོད་ལྡེ། མུ་ཁྲི་བཙན་པོ། དིང་ཁྲི་བཙན་པོ། སོ་ཁྲི་བཙན་པོ།
，



•
• 268 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མེར་ཁྲི་བཙན་པོ། གདགས་ཁྲི་བཙན་པོ། སྲིབ་ཁྲི་བཙན་པོ། བྱ་ཁྲིའམ་སྤུ་
ལྡེ་གུང་རྒྱལ། ཟ་ནམ་ཟིན་ལྡེ། ལྡེ་འཕྲུལ་ནམ་གཞུང་བཙན། སེ་སྣོལ་ནམ་
ལྡེ་རྣོལ་པོ། ལྡེ་རྒྱལ་པོ། ལྡེ་སྤྲིན་བཙན། ཁྲི་བཙན་ནམ་ཁྲི་སྒྲ་དཔུང་བཙན།
ཁྲི་ཐོག་རྗེ་ཐོག་བཙན། ཁྲི་གཉན་གཟུང་བཙན། ཁྲི་སྲོང་ལྡེའུ་བཙན། མུ་ཁྲི་
བཙན་པོ། ཁྲི་གཙུག་ལྡེ་བཙན། ཁྲི་ལྡེ་ཉི་མ་མགོན། ཁྲི་ལྡེ་རིག་པ་མགོན་
སོགས་བོད་ཀྱི་རྒྱལ་པོ་རྣམས་ཀྱི་མཚན་དུ་ཁྲི་དང་ལྡེའུ་ཐ་སྙད་མང་དུ་བྱུང་བ་
དེ་དག་གིས་གསལ་པོར་ཤེས་ཐུབ་པ་ཡིན།
གཉའ་ཁྲི་བཙན་པོ་བོད་མི་ཚོས་གཉའ་བར་ཁྲིས་བཏེགས་རྐྱེན་གྱིས་
ཁོང་ལ་མཚན་དེ་སྐད་དུ་གྲགས་ཤིང་། དེ་རྗེས་ཀྱི་རྒྱལ་པོ་རྣམས་ལའང་
གཉའ་ཁྲིའི་མཚན་དབང་རྗེས་དྲན་དུ་དམིགས་ནས་ཁྲིའི་ཐ་སྙད་བྱས་མོད་་་་་
སྙམ་དུའང་མི་བསམ་སྟེ། ཆེས་སྔ་བའི་ཞང་ཞུང་གི་རྒྱལ་པོ་རྣམས་ཀྱི་མཚན་
དང་གཞན་ཡང་《གཟི་བརྗིད》（ཀཤ༤༩༠） ལས་ “རྗེ་རིང་བཙན་པོ་དང་
བཙུག་ལྕམ་དྭངས་མ་གཉིས་ལས་སྲས་དྲུག་འཁྲུངས་ཏེ་ཁྲི་ཝེར་དང་ཁྲི་མ་་་་་
དང་ཁྲི་བཙུན་དང་ཁྲི་བརྟེན་དང་ཁྲི་རྗེ་དང་ཁྲིའུ་ར་ཙ་དང་དྲུག་སྟེ་དེའི་མི་
བརྒྱུད་ཤིན་ཏུ་སྐྱེད་ལེགས་མཚན་དང་ལྡན་པ་བློན་བརྒྱུད་མི་འཆད་པར་བྱུང་
ངོ་།” ཞེས་སོགས་ཀྱི་ཁྲིའི་ཐ་སྙད་དེ་དག་ལ་དཔྱད་ན་ཁྲིའི་ཐ་སྙད་དེ་ནི་
གནའ་དུས་ནས་ཞང་ཞུང་གི་སྐད་ལས་བྱུང་བ་ཞིག་ཡིན་པ་གསལ་པོར་་་་་
མངོན་པ་ཡིན།
，



སྒྲུང་ལྡེའུ་བོན་གསུམ་གྱི་གཏམ།
• 269 •
།
ཞང་ཞུང་སྐད་ཀྱི་སྐོར།
ཞང་ཞུང་གི་སྐད་དུ་ཁྲི་ཞེས་བྱ་བའི་ཚིག་དེའི་གོ་དོན་གང་ཞིག་་་་
ཡིན་པ་འདིར་དཔེར་མཚོན་ན་《 སྲིད་པའི་མཛོད་ཕུགས་》་
（ཤ༨ ༢ང༡༧） ལས། “ཞང་སྐད་དུ་ཁྲི་ཡུད་ཞེས་པ་དེ་བོད་སྐད་དུ་ཡིད་ཅེས་
པར་འཇུག་པ་དང་། （ཤ༣༠ང༡༠ ཤ༧ ༣ང༡༧ ཤ༥ ༡ང༡༦] ཁྲི་ཙེ་ཞེས་
པ་དེ་“སེམས་”ལ་འཇུག་པ་དང་།Cཤ༡༤ ང༥）
“ ཚེ་” ལ་ འཇུག་པ་དང་། （ཤ༢༢ང༢༠） “བདག་” ལ་འཇུག་ པ་དང་།
（ཤ༢༠ང༣ ༡)“ཐུགས་ཉིད་”ལ་འཇུག་པ་རྣམས་དང་།（ཤ༥ངར)ཁྲི་རྩེ་ཞེས་
པ་དེ་དང་ （ཤ༢༠ང༡༨ ཤར ༡ང༡༣ ཤ༨༢༢༢༢） ཁྲི་ཙན་ཞེས་པ་དེ་
དག་ “སེམས་ཅན་” ལ་འཇུག་པ་དང་།（ཤར༦ང༡༧) “སེམས་དཔའ་” ལ་
འཇུག་པ་དང་། །（ཤ༧༥ང༡༧） “སེམས་ཉིད་” ལ་འཇུག་པ་རྣམས་དང་།
（ཤ༦༦ང༡༣） ཁྲི་ ཙར་ ཞེས་ པ་ དེ་ “སེམས་ པ་” ལ་ འཇུག་ པ་ དང་།
（ཤ༡༦ང༡༤) ཁྲི་ཙུ་ཞེས་པ་དེ་ “ཚེ་” ལ་འཇུག་པ་དང་། （ཤ༢༢ང༡༩） ཁྲི་
ཙུན་ཞེས་པ་དེ་“འབྲས་བུ་”ལ་འཇུག་པ་དང་།Cཤ༡༠ང༡༧ ཤ༩༠ང༦)ཁྲི་
སོག་ཅེས་པ་དེ་“སྲོག”ལ་འཇུག་པ་དང་།Cཤ༣༩ང༡༦)མུ་ཁྲི་ཁྲི་སོག་ཅེས་པ་
དེ་ “སྲོག་གི་དབང་པོ་” ལ་འཇུག་པ་དང་། ཤར ༣ང༥） ཁྲི་མིན་ཞེས་པ་དེ་
“རྣམ་ཤེས་” ལ་འཇུག་པ་དང་། （ཤ༥༢ང༣） དུས་ཁྲི་ཞེས་པ་དེ་ “གནོད་
སེམས་” ལ་འཇུག་པ་དང་།Cཤ༥༣ང༣） མུ་ཁྲི་ཞེས་པ་དེ་“མངོན་སེམས་” ལ་
འཇུག་པ་དང་། ཤ༢༧ང༢ ༡) ཙ་ཁྲི་ཞེས་པ་དེ་ “འཁོར་ལོས་རྒྱུར་རྒྱལ་” ལ་



་་་གིས་མཚོན།
• 270 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འཇུག་པ་དང་། （ཤར༧ང༡༧) སད་ཁྲི་ཞེས་པ་དེ་“ལྷའི་སེམས་”ལ་འཇུག་
པ་སོགས་ཀྱིས་མཚོན། །
གནའ་རབས་བོད་ཀྱི་རྒྱལ་པོ་ཚོའི་མཚན་དུ་གྲགས་པའི་ཁྲི་ཞེས་པ་
དེ་དག་ཀྱང་སེམས་སམ་ཐུགས་ཉིད་དམ་ཚེའམ་སྲོག་སོགས་གང་ལ་གང་འོས་
སུ་འཇུག་ཅིང་དོན་ཆེན་པོ་དང་ལྡན་པའི་མཚན་ཞིག་ཡིན་པའང་ཤེས་ཐུབ་་་
པ་ཡིན།
བོད་མིའི་མིང་དོན་སྐོར།
SSགཉའ་ཁྲི་བཙན་པོའི་མཚན་གྱི་ཐོག་མའི་ཚིག་དེ་ཡིག་རྙིང་རྣམས་སུ་འབྲི་་
ཚུལ་མི་འདྲ་བ་འགའ་རེ་ཡོད་འདུག་པ་དེ་དག་གི་གཙོ་བོ་ནི། གཉའ། སྙ།
ཉག་ཅེས་པ་འདི་གསུམ་དུ་ངེས་ལ། འདི་གསུམ་གང་ཡིན་པའང་ཞང་ཞུང་
གི་སྐད་ལ་སློབ་གཉེར་དང་འབྲེལ་བས་ཚོལ་སྒྲུབ་ནན་ཏན་དུ་བྱས་ན་དངོས་་་་
དོན་ཁ་གསལ་འཐོབ་པའི་གོ་སྐབས་ཡོང་བར་སྲིད། །
སྤྱིར་སྟངས་བོད་ཀྱི་ལུགས་སུ་བོད་མི་མཆོག་དམན་སུ་འདྲ་ཞིག་་་་་་
ཡིན་རུང་དེ་དག་གི་མིང་ལ་དོན་རེ་ཡོད་དགོས་ཤིང་། ཐ་སྙད་ཀྱི་བྱེ་བྲག་ཏུ་
རི་དང་རྒྱ་མཚོ་དང་ཁང་པ། ཀ་བ། རྟ། ཤིང་། ས་ཞེས་པ་ལྟ་བུ་སྒྲ་འདོད་
རྒྱལ་ཙམ་ལས་བྱུང་བའི་མིང་ཤིན་ཏུ་མང་ནའང་། མིའི་འགྲོ་བ་སུའང་རུང་
བ་ཞིག་སྐྱེ་བའི་ཚེ། སོ་སོའི་ཕ་མའམ་བླ་མ་དམ་པ་ཞིག་ནས་བཙས་མ་ཐག་
པའི་བུའམ་བུ་མོ་དེ་ལ་བཀྲ་ཤིས་པ་དང་ཁ་ལས་དགེ་བའི་མིང་གང་ཡང་རུང་
བ་རེ་འདོགས་སྲོལ་ཡོད། དེའང་མིང་འདོགས་མཁན་སུའང་རུང་བ་དེས་
བསམ་མནོ་ལེགས་པར་བཏང་ནས་བཏགས་པའི་མིང་ཞིག་ཡིན་སྟབས་རྗེས་
གྲུབ་ཀྱི་མིང་གོ་དོན་དང་ལྡན་པ་ཞིག་ཏུ་ངེས་པ་ཡིན། དེ་བས་ན་བོད་ཀྱི་
G
，



• 271 •
.
སྒྲུང་ལྡེའུ་བོན་གསུམ་གྱི་གཏམ། །
གནའ་བོའི་བཙན་པོའམ་རྒྱལ་པོ་ལྟ་བུ་མིའི་རྗེ་བོ་དེ་དག་ལ་གོ་དོན་ཅིའང་་་་་
མེད་པ་འདོད་རྒྱལ་གྱི་སྒྲ་ལས་བྱུང་བའི་མཚན་རེ་རྩ་བ་ནས་འབྱུང་མི་སྲིད་་་་་
ཅིང་། གནའ་དུས་བོད་ཀྱི་རྒྱལ་པོ་རྣམས་ཀྱི་མཚན་ཨག་ཤོ་ལེགས། ཐི་ཤོ་
ལེགས། དེ་ཤོ་ལེགས། མུ་ནེ་དང་མུ་རུབ་སོགས་བོད་སྐད་དུ་གང་ཡིན་སྨྲར་
མི་གཏུབ་པ་དེ་རིགས་མང་དུ་ཡོད་པ་རྣམས་ནི་བོད་ཀྱི་ཤེས་རིག་གང་ལས་་་་་
བྱུང་བའི་གཞི་བོད་ཀྱི་མེས་ཆེན་པོ་ཞང་ཞུང་གི་སྐད་ལས་བྱུང་ཞིང་། དེ་དག་
ནི་གོ་དོན་རྒྱ་ཆེ་ལ་གཏིང་ཟབ་པོ་དང་ལྡན་པ་ཡིན་པར་ཐེ་ཚོམ་ཅི་ཞིག་ཀྱང་་་་
མེད། རྒྱུ་མཚན་དེ་དག་ལ་བརྟེན་ནས་ལྡེ་དང་ལྡེའུ་ཞེས་བྱ་བའི་མཚན་གྱི་བྱེ་
བྲག་ཇི་སྙེད་ཅིག་བྱུང་བ་དེ་དག་ཀྱང་གོ་དོན་རྒྱ་ཆེ་ལ་གཏིང་ཟབ་པོ་དང་་་་་་
ལྡན་པ་ཞིག་ཡིན་པ་ལ་ངེས་ཤེས་རྙེད་ཐུབ་པ་ཡིན།
ལྡེའུ་འཕྲུལ་གྱི་སྐོར།
ལྡེའུ་ཞེས་བྱ་བ་དེའི་རྩ་གནད་ཆེས་གལ་ཆེ་ཤོས་ཤིག་ནི་དེང་དུས་་
ཡོངས་གྲགས་ཕྱི་མོ་ཞེས་པའམ་ཕྱ་མོ་ཞེས་པ་འདི་རིགས་ཀྱི་ཕྱི་མོ་གནའ་་་་
རབས་བོད་ཀྱི་སྲོལ་ལུགས་སུ་དར་སྲོལ་ཆེས་ཆེ་བ་“ལྡེའུ་འཕྲུལ”དུ་གྲགས་པ་
དེ་ཡིན། །
དེའང་དེང་དུས་བོན་དུ་དར་སྲོལ་ཡོད་པའི་ 《ལྡེའུ་འཕྲུལ་གྱི་གཞུང་
མངོན་ཤེས་གསལ་བའི་སྒྲོན་མེ་》（ཤ༡） ལས། “ཕྱ་གཤེན་རྒྱུའི་ཐེག་སྒོ་པ་
རྟགས་མངོན་ཤེས་ཀྱི་རིམ་པ་འདི་ཉིད་ཕྱ་ལེགས་རྒྱལ་རྫུ་འཕྲུལ་ཅན་གྱིས་་་་་་
སྟོན་པ་ཐམས་ཅད་མཁྱེན་པ་སྨྲ་བའི་སེང་གེ་ལ་ཞུས་ཏེ། ཐུག་ཀར་ལྷ་རབ་གྱི་
སྟོན་པ་སྤྲུལ་པ་ལྐོག་གྱུར་མངོན་ཤེས་རྣོ་མཐོང་པྲ་རྟགས་གསལ་བའི་བྱིན་་་་་



• 272 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བརླབས་ཏེ། སྲིད་པ་ཡེ་མཁྱེན་འཕྲུལ་རྒྱལ་དེས་མ་སང་གཉན་གྱི་ཡུལ་དུ་
གཏན་ལ་ཕབ་སྟེ་གཉན་བོན་ཐང་ཐང་ཁྲོལ་བ་ལ་གནང་། དེ་ལ་བླ་ཆེན་དྲན་
པ་ནམ་མཁས་མན་ངག་ཞུས། བོད་ཡུལ་དུ་འཕེལ། བོད་དུ་བསྟན་པ་འཕེལ་
སྒྲིབ་སྐབས་གྱེར་སྤུངས་ཆེན་པོ་ཉིད་ ཀྱིས་ཟར་གྱི་སྟག་སྣ་ལ་གཏེར་དུ་་་་་
བཞགཕྱིས་སུ་རྗེ་འབྲུག་ཆེན་པོས་ཟར་གྱི་སྟག་སྣ་ནས་གཏེར་ཞལ་ཕྱེས་ཏེ་་་་
དམ་པ་རྒྱ་གར་དང་ཨ་ད་ལྷ་སྲས་གཉིས་ལ་གནང་། ལྷ་སྲས་ནས་ལྷ་རྒྱལ་
བརྒྱུད་དེ་རིམ་བཞིན་དར་རོ། །ཕ་དམ་པའི་སློབ་བརྒྱུད་སྔགས་ཆོས་ལུགས་
སུ་བསྒྱུར་བ་བཅས་མི་འདྲ་བ་མང་དུ་འདུག་ཀྱང་། ཀུན་དང་མཐུན་ཏེ་
རྟོགས་པར་སླ་བའི་ཕྱིར་དུ་རྒྱས་བཤད་ཀྱིས་མ་འཇིགས་ཏེ་སྤྲོས་པའོ།།”
ཞེས་གསུངས་པ་དེ་ལ་བལྟས་ན། ལྡེའུ་འཕྲུལ་གྱི་ཁུངས་ནི་གནའ་དུས་ནས་
ཡོད་པ་གསལ་པོར་བསྟན་ཅིང་དེའང་བོན་གྱི་ཁོངས་སུ་ཡོད་པ་ཙམ་དུ་མ་་་་་
ཟད། བན་དེའི་ཁོངས་སུའང་ལྡེའུ་འཕྲུལ་གྱི་དཔེ་མི་འདྲ་བ་ཁ་ཤས་ཡོད་
ཚུལ་ཐོས། ཁོ་བོས་ཀྱང་ཆུང་ངུའི་དུས་ནས་ལྡེའུ་འཕྲུལ་གྱི་མོ་འདི་ལག་ལེན་
གང་འཚམས་བྱེད་མྱོང་བ་དང་། ངོས་རང་ལ་ཉམས་མྱོང་ངེས་ཅན་ཡོད་
པའི་ལྡེའུ་འཕྲུལ་གྱི་དཔེ་དེའང་ཕྱིས་ཀྱི་མཁས་གྲུབ་ཆེན་པོ་འཇམ་དབྱངས་་་་་
མཁྱེན་བརྩེའི་དབང་པོ་（༡༨༢༠༡༨༩༢）མཆོག་གིས་རྩོམ་སྒྲིག་གནང་
མཛད་པའི་དཔེ་ཞིག་ཡིན་པའང་གསལ་པོར་དྲན། །
དུས་ཕྱིས་ཀྱི་དཔེ་འགའ་ཤས་སུ་ལྡེའུ་འཕྲུལ་ཞེས་བྱ་བ་དེ་ལ་རྡེལ་་་
དྲུག་ཅེས་བྲིས་ཡོད་པར་མངོན་ཞིང་། མང་དག་གིས་རྡེལ་དྲུག་ཅེས་བྱ་བའི་
མོ་འདི་རྡོ་རྡེལ་ཆུང་དུ་དྲུག་ལ་བརྟེན་ཏེ་མོ་རྒྱགས་དགོས་པ་འདྲ་ཞིག་བསམ་
གྱི་ཡོད་ནའང་། ལྡེའུ་འཕྲུལ་གྱི་གཞུང་དུ་མོའི་ཟླ་གབ་བསལ་བའི་ཆེད་དུ་



• 273 •
སྒྲུང་ལྡེའུ་བོན་གསུམ་གྱི་གཏམ།
དྲེའུ་ནག་པོ་གསུམ་མོ་མའི་ལག་ཏུ་ཐོགས་ཏེ། དམོད་པ་དང་འབྲེལ་བས་མོ་
སྔགས་ལན་གསུམ་བཟླས་པའི་རྗེས་སུ་ཤེལ་གྱི་མོ་རྡེལ་ལམ་ཤེལ་དཀར་གྱི་་་་
ཕྲེང་བ་གྲངས་བཞི་བཅུ་ཞེ་གཉིས་ཡོད་པ་དེ་ལ་གཡོན་ཐང་གསུམ་བྱས་ཏེ་་་་
མལ་གྱི་འོག་ཏུ་མནན། དེ་ནས་ཤེལ་རྡེལ་ལམ་ཤེལ་ཕྲེང་དེ་བཞི་སྒྲུག་གིས་
ལན་གསུམ་བཅད། ལན་གྲངས་རེ་བཞིན་ཨང་གྲངས་གཅིག་ནས་བཞིའི་
བར་གྱི་ལྷག་མ་གང་ལུས་པ་དེ་ཀུན་ལྷན་དུ་བསྡོམས་པའི་གྲངས་དེ་ཕྱིར་་་་་
དབྱུང་། ཕྱིར་དབྱུང་རྗེས་ཀྱི་ཕྲེང་བ་དེར་སླར་ཡང་གོང་ལྟར་ཐེངས་གཉིས་
སུ་བསྐྱལ་བས་ཐོབ་པ་དཔེར་ན་ ༡༽ ༡ འདི་ལྟ་བུ་ཨང་གནས་དགུ་ལ་
གྲངས་ཅི་ཙམ་ཐོབ་པ་དེ་ལ་བརྟེན་ཏེ། ལེགས་ཉེས་ཀྱི་ཁ་དམར་འཆད་
དགོས་པས། ལུགས་དེར་རྡེལ་དང་ལྡེའུ་བཅས་ཀྱི་ཐ་སྙད་ངེས་པར་ཡོད་
ནའང་རྡེའུ་དྲུག་ཏུ་ངེས་དགོས་པའི་རྒྱུ་མཚན་ཅི་ཞིག་ཀྱང་མེད།
བོད་མིའི་ཕལ་སྐད་དུ་དྲུག་ཅེས་པ་དང་འཕྲུལ་ཞེས་པ་འདི་་་་་
གདངས་ཤིན་ཏུ་ཉེ་བ་དང་ཐ་སྙད་ཉིས་ཚིག་ཅན་གྱི་རིགས་གང་ཞིག་ཀྱང་་་་་
རུང་། ཚིག་རྗེས་སུ་ནའམ་འ་སྒྲ་ཐོན་དགོས་པ་རྣམས་བརྗོད་པ་མི་བདེ་
ཞིང་། སྐབས་འདིར་ལྡེའུ་ཞེས་པའི་འུ་སྒྲ་དང་འཕྲུལ་གྱི་སྔོན་འཇུག་ཏུ་འ་
འཕུལ་ཡོད་པ་དེ་གཉིས་མཉམ་དུ་འབྲེལ་བའི་སྒྲ་གདངས་འཐོན་པར་དཀའ་
ལ། བརྗོད་པའང་མི་བདེ་བ་ཞིག་ཡིན་པ་དེའི་རྒྱུ་མཚན་གྱིས་སྒྲ་མདངས་
རང་ཤུགས་ཀྱི་ལྷོད་དུ་ཕྱིན་པ་དང་། རྒྱུས་མེད་པ་དག་གིས་ལྡེའུ་འཕྲུལ་གྱི་
དོན་མི་ཤེས་ལ། རྡེལ་དྲུག་གི་དོན་ཤེས་སླ་བ་བརྗོད་བདེ་བ་ཞིག་ཀྱང་ཡིན་པ་
དེའི་དབང་གིས་སྒྲ་ཟུར་ཆགས་པའི་ཡིག་ནོར་རྒྱུན་འབྱམས་སུ་ཡོང་བ་ཞིག་་་་



• 274. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡིན་པ་ནི་ཤེས་སླ་བ་ཡིན།
ལྡེའུ་འཕྲུལ་ལ་ཨང་གནས་སམ་མིང་ཚིག་དགུ་ཡོད་པ་དེ་དག་སྟེང་་
ནས་འོག་རིམ་བཞིན་དང་པོ་ལ་སྒྲ་བླ་བྱ་ཁྱུང་། གཉིས་པ་ལ་གཡའ་སྤངས་
སྐྱེས་གཅིག གསུམ་པ་ལ་རྡོ་རྡ་གྲོ་མོ། བཞི་པ་ལ་གནམ་སྨན་དཀར་མོ།
ལྔ་པ་ལ་གཡའ་འབྲི་སི་ལི། དྲུག་པ་ལ་སྨན་ཤ་ཡུ་མོ། བདུན་པ་ལ་སྲིན་པོ་
གཉའ་རིང་། བརྒྱད་པ་ལ་སྲིན་མོ་ཕག་ཞོན་མ། དགུ་པ་ལ་ཁྱི་མོ་སྣ་གསང་
ཞེས་བྱ། །
དཔྱད་པ་བྱེད་ཚུལ་ནི་མིང་ཚེ་དགུ་པོ་དེ་དག་སྟེང་ནས་འོག་ཕྱོགས་
སུ་ཕྲེང་དང་པོས་ལྷ་ས་དང་། གཉིས་པས་ཁྱིམ་ཕུ། གསུམ་པས་ཕྱི་སའམ་
དགྲ་ས་ལ་བརྟག་དགོས་པ་ཡིན།
དཔྱད་སྟངས་གཙོ་ཚེའི་དབང་དུ་བྱས་ན། ། ༣ ༣༣ ཟླ་
ལྟ་བུ་སྟོད་སྨད་བར་གསུམ་ལ་སྤྱི་དཔྱད་སུམ་ཅུ་རྩ་གཉིས་ཡོད་པ་དང་༡
ལྟ་བུ་དཀྱུས་དཔྱད་བརྒྱད་དང་། སྤྱི་ ལྟ་བུ་བརྩེགས་དཔྱད་བཅུ་གཉིས་
རྣམས་སུ་ཡོད་པ་དང་ཁྱད་པར་ཅན་གྱི་དཔྱད་ལ། འལ་ ལྟ་བུ་ལྷ་བྱང་
གོང་མའི་དཔྱད་བཅུ་དྲུག་དང་། ༡ འཁུལྟ་བུ་ལྷ་བྱང་བར་མའི་དཔྱད་བཅུ་
གསུམ། – ལྟ་བུ་ལྷ་བྱང་སྨད་ཀྱི་དཔྱད་བཞི་རྣམས་དང་ཡོངས་རྫོགས་
འཕྲུལ་གྱི་དཔྱད་དུ་ལེགས་པའི་ཆ་ལ། ༡ ཀ
སྲིད་ཀྱི་ཆུ་མིག[༣]༣ ༢]
༡/༢[༤



• 275•
སྒྲུང་ལྡེའུ་བོན་གསུམ་གྱི་གཏམ།
ནི་གཡང་གི་མཚོ་མོ། གསེར་གྱི་མགོ་བོ་སྟེ་བཟང་པོ་གསུམ་དང་། ༣/༢ |
[༡]༣
༤
s
1༣ [༣]༢]
ང་
ནི་རྣམ་རྒྱལ་ཁང་བཟང༌། །བློ་ནི་རི་རབ་ལྷུན་པོ། ༡ ནི་སྲིད་པའི་
དཔག་བསམ་སྟེ། ཤིན་ཏུ་བཟང་པོ་གསུམ་དང་། ཉེས་པ་ལ། བྱ ནི་རེ་
འབྱམས་དཀར་པོ། gg ནི་རེ་འབྱམས་ཁྲ་བོ། བྦg ནི་རེ་འབྱམས་
ནག་པོ་སྟེ་ངན་པ་གསུམ་དང་། ནི་རྒྱ་བྱིན་དཀར་པོ། བློན་རྒྱ་
ཕྱིན་ཁྲ་བོ། བ ནི་རྒྱ་ཕྱིན་ནག་པོ་སྟེ་ཤིན་ཏུ་ངན་པ་གསུམ་གཙོས་པའི་
= .. -
-
་
, , -
འཐོར་དཔྱད་ཀྱི་རིགས་མི་ཉུང་བ་ཡོད་འདུག་སྟེ།
ཞིབ་ཆ་བྱས་ན་མིང་ཚེ་དགུ་པོ་དེ་དག་སྨེ་བ་དགུ་དང་སྤར་ཁའི་་་་་
གནས་བརྒྱད་སོགས་དང་བསྡེབས་ཏེ་དཔྱད་པ་སོགས་དཔྱད་ཀྱི་རིམ་པ་མང་
དག་ཡོད་པ་ཡིན།
མདོར་ན་ལྡེའུ་འཕྲུལ་ནི་གནའ་བོའི་དུས་སུ་བྱུང་བ་ཕུ་བོན་གྱི་་་་་
ཚན་ཞིག་སྟེ། དེ་ནི་སྐྱེ་འགྲོའི་བླང་དོར་ལེགས་ཉེས་སོགས་ལྐོག་གྱུར་གྱི་ཆོས་
རྣམས་གསལ་བར་སྟོན་པའི་ཤེས་རིག་ཁྱད་པར་ཅན་ཞིག་ཡིན་པ་ཡོངས་སུ་་་
གྲུབ་ལ། དེའང་རྣམ་པ་སྣ་ཚོགས་པའི་སྒོ་ནས་དར་ཞིང་རྒྱས་པར་གྱུར་ཏེ་
དུས་ཕྱིས་སུ་སྟབས་བདེ་བའི་ཕྲེང་མོའི་རིགས་དང་ཤྭ་མོའི་རིགས་མི་འདྲ་བ་་་
སྣ་ཚོགས་པ་ཞིག་བན་བོན་ཀུན་གྱིས་ཕྱག་བཞེས་གནང་དང་གནང་བཞིན་་་་་
པའི་ཚུལ་འདིས་ངེས་ཤེས་ཐུབ་པ་ཡིན།



• 276 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཟབ་གནད་ཀྱི་ལྡེའུའི་སྐོར།
ལྡེའུ་ཞེས་བྱ་བ་དེའི་གོ་དོན་ཆེས་རྒྱ་ཆེ་ལ་གཏིང་ཟབ་གཅིག་ནི་་་
གནའ་དུས་ནས་བོད་དུ་དར་ལ་བསྟན་པ་ཐམས་ཅད་ཀྱི་སྙིང་པོར་གྱུར་པ་་་་
ལྷུན་གྲུབ་རྫོགས་པ་ཆེན་པོའི་རྒྱུད་ལུང་རྣམས་ནས་གནས་ལུགས་ཟབ་མོའི་་་་
དོན་དེ་བརྡ་ཐབས་ཀྱིས་ངོ་སྤྲོད་པའི་ཚུལ་དེ་དག་ཡིན། དེའི་ཚུལ་རྒྱུད་ཀྱི་
ལུང་འགའ་ཞིག་གིས་གསལ་བར་མཚོན་ན་《 ཐིག་ལེ་གསང་བའི་བརྡ་་་་
རྒྱུད》（ག༡༧༧ ཤ༢ན༣）ལས།“སྔོན་ཡུལ་རང་གསལ་བདེ་བ་ཅན་ཞེས་བྱ་བ་
ན་རྒྱལ་པོ་ཀུན་སྣང་ཞེས་བྱ་བ་ལ་འདིང་བའི་སྟན་མེད་རྒྱ་མཚོ་སྟན་དུ་་་་
བཏིང་། བགོ་བའི་གོས་མེད་དེ་ནམ་མཁའ་གོས་སུ་གྱོན། བཟའ་བའི་ཟས་
མེད་དེ་འབྱུང་བཞི་ཟས་སུ་ཟོས། ཉིན་མཚན་མེད་པར་ལྕེ་སྤྱང་གི་མིག་ཡིན་
པས་མུན་པ་རྒྱབ་ཏུ་བོར། སྣང་བ་ཁོང་བར་བཅང་། སྐྱོན་དང་བྲལ་ཏེ་རིན་
པོ་ཆེའི་སྤྱན་ལ་བསྟིམས། ལུས་ངག་ཡིད་གསུམ་རྩལ་ཆེ་བས་སེང་གེ་བཙོན་
དུ་བཟུང་། སྣང་བ་གཞན་དུ་བསྐྱབ་ཏུ་མེད་པས་ཉི་མ་མཆན་ཁུང་དུ་སྦས།
ཐམས་ཅད་བསད་ཅིང་ཟོས་པས་ཐ་མ་གཅིག་ཀྱང་མ་ཆགས་ནས་གཅིག་པུར་
ལུས་པས་གླེང་བའི་ཟླ་མེད་དེ་དགྲ་ཟིན་མེད་པས་ཤིན་ཏུ་སྐྱིད་ཀྱང་སྡོད་མ་་་་་
ཚུགས་སྐད་དོ།”(5)ཞེས་དང་《 རིག་པ་རང་ཤར་ཆེན་པོའི་རྒྱུད་》
(ཆཤ༨༧ན༢） ལས་ “སྔོན་ཡུལ་ཡངས་པ་ཅན་ཞེས་བྱ་བ་ན། སྟོན་པ་འོད་
འགྱེད་པ་ཞེས་བྱ་བ་ཡོད་དེ། དེ་ལ་བུ་སྤུན་གཉིས་ཡོད་པ་གྲོག་པོ་སྟོང་པར་
བཙོན་དུ་བཟུང་ཟེར་ཏེ་ཡ་ཆ། དེ་ནས་དམག་མི་ལྔ་བྱུང་ནས་རྡོའི་མཁར་རྩེ་
ནས་བཅོམ་ཟེར་ཏེ་ཡ་ཆ་བུ་གཉིས་དོང་དུ་བཅུག་ནས་རྒན་མོ་མིང་ཐོག་ཅན་



སྒྲུང་ལྡེའུ་བོན་གསུམ་གྱི་གཏམ། • 277 •
གྱིས་སྒོ་བཅད་ཟེར་ཏེ་ཡ་ཆ། དེ་ནས་མི་བཞིས་དེད་པས་ཟིན་ཏེ་མི་ལྔ་རྟ་
དང་ཕྲལ་ཟེར་ཏེ་ཡ་ཆ། བུ་གཉིས་རང་གིས་རང་ཤོར་ནས་བཙོན་སྲུང་
བསད་ཟེར་ཏེ་ཡ་ཆ། བུ་གཉིས་ཅིག་ཆར་ཕར་ཉི་མ་ཅན་དུ་བྲོས་ནས་
འབངས་ལས་དཔྱ་བསྡུས་བཙུན་མོ་ཉི་ཤུ་རྩ་གཅིག་གིས་གྲོས་བྱས་ནས།
བསམ་སྡུགས་ཀྱི་ལྷ་ཁང་དུ་བྲོས་ཏེ་མི་ལྔས་ཕུབ་གོན་ནས་སྒོ་བསྲུངས་ཏེ་སུས་
ཀྱང་འོང་མ་ནུས་ཟེར་ཏེ་ཡ་ཆ། དེ་ནས་མི་བཞིས་མེ་ལོང་བཞིན་བྱད་བལྟས་
པས་རང་ངོ་རང་གིས་ཤེས་ཟེར་ཏེ་ཡ་ཆ། དེ་ནས་ཁང་པ་གཅིག་ལ་སྒོ་བརྒྱད་
ཡོད་པ་མཐོང་བས་རང་ལ་རང་གད་མོ་ཤོར་ཟེར་ཏེ་ཡ་ཆ། （ 6）ཞེས་དང་།
《 ཐིག་ལེ་གསང་བ་ཡང་གཏེར་གྱི་རྒྱུད་》（ཅ༣༧ ༡ ཤ༢བ༣） ལས། “འདོད་
པའི་རྒྱལ་པོ་བུ་དྲུག་ཕ་མ་གཉིས་རྒྱ་མཚོའི་གླིང་ན་ནོར་བུ་རིན་པོ་ཆེ་འོད་་་་་
འབར་བའི་གསེབ་ན་རྟ་གཅིག་འཚོ་ཡིན་ཡོད་པ་ལ། རྟ་དེ་ཕ་སྣད་ཀྱིས་མ་
ཐུབ་ནས་ཕྱིའི་ལྷ་མོ་ལྔའི་གམ་དུ་ཤོར་བས་ཕྱིའི་ལྷ་མོས་ཀྱང་མ་ཐུབ། དེར་རྟ་
ཚོམས་ཀྱིས་འཚོམས་པས་ཁྱིའུ་ལོ་གཅིག་ལས་མ་ལོན་པ་གཅིག་གིས་རྟ་་་་་
ཐུབ་ནས་ནོར་བུར་སོང་བ་དེ་ཡ་མཚན་ཆེའོ།།” (7）ཞེས་པ་ལྟ་བུ་དུ་མ་ཞིག་
ཡོད་པ་དེ་དག་གིས་མཚོན། གསར་པ་ཟབ་མོའི་གནད་ཤིན་ཏུ་རྒྱ་ཆེ་ལ་
གཏིང་ཟབ་པ་དེ་རིགས་ཀྱང་ལྡེའུ་འདི་ལྟ་བུའི་ལམ་ནས་དྲངས་ཏེ། ངེས་
ཤེས་བསྐྱེད་པར་མཛད་པ་དེ་དག་གིས་ནི་ལྡེའུ་ཞེས་གྲགས་པ་དེའི་གོ་དོན་་་་་་
མཐར་ཐུག་ཏུ་ཤེས་ཤིང་། ཆེས་རྙིང་མའི་བསྟན་པ་ལྷུན་གྲུབ་རྫོགས་པ་ཆེན་
པོ་སྡེ་གསུམ་གྱི་རྒྱུད་ལུང་རྣམས་ནས་ལྡེའུ་དེ་རིགས་ཀྱི་རྣམ་པ་གསལ་པོར་་་་་
ཐོན་པ་འདིས་ལྡེའུ་ནི་གནའ་བོའི་དུས་ནས་དར་སྲོལ་ཡོད་པའི་ཤེས་རིག་་་་་་
ཁྱད་པར་ཅན་ཞིག་ཡིན་པ་གསལ་བར་བསྟན་པ་ཡིན།



• 278 •
་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
，
གསང་གནད་ཀྱི་ལྡེའུའི་སྐོར།
ལྡེའུ་ཞེས་པ་འདིའི་ཡོན་ཏན་གྱི་ཁྱད་པར་གཞན་ཞིག་ནི་གནའ་་་་
བོའི་དུས་རབས་རྣམས་སུ་ཤིན་ཏུ་གསང་བར་འོས་པའི་གནད་དོན་གང་ཡོད་
པ་དེ་དག་ཕན་ཚུན་བརྡ་སྤྲོད་པའི་ཤེས་རིག་ཁྱད་ཅན་ཞིག་ཡིན་པ་སྟེ། དེའི་
ཚུལ་འགའ་ཞིག་དཔེར་མཚོན་ན་ཏུན་ཧོང་ནས་ཐོན་པའི་《བོད་ཀྱི་ལོ་རྒྱུས་་་
ཡིག་ཆ》（ཤར༧ང༡༡）ལས།“རྨང་ཆུང་མཆིད་ཕྱག་བགྱིས་པ་ལས། བཙན་
པོ་དྲལ་ལ། བཀའ་ལན་ཡི་གེར་གསོལ་བ་ནི་ཆང་མ་མཆིས་སོ། །བཙན་པོ་
དྲལ་གྱི་ཞལ་སྔ་ནས་ཐུགས་བདེ་ཞིང་བཞུགས་གློ་བ་དགའ་ཞིང་མཆིས་སོ། །
བཙན་པོའི་ཕྱག་དུ་འདི་ཕྲལ་ཅིག་ཆེས། ཞུ་གཡག་ཞུ་གཅིག་ཕྱག་རྒྱས་བཏབ་
ནས་བསྐུར་རོ། །གྱིམ་བཙན་རྨང་ཅུང་སླར། བཙན་པོ་སྤྱན་སྔར་མཆིས་ནས་
བཙན་མོས་བཀའ་ལན་ཡེ་གེར་གསོལ་བ་ནི་ཆང་མ་མཆིས་མགུར་བླངས་པའི་
ཚིག་འདི་ཞེས་མཆི། ཕྱག་རྒྱས་བཏབ་སྟེ་སྐུར་བ་འདི་ལགས་ཤེས་གསོལ་བ་
ལས། ཞུ་ཕྱག་རྒྱ་ཕྱེ་སྟེ། གཟིགས་ན། གཡུ་རྙིང་བཟང་པོ་སུམ་ཅུ་ཙམ་ཞིག་
བྱུང་སྟེ། བཙན་པོ་དགོངས་དགོངས་ནས། ཡུ་བུས་ལིག་མྱི་རྒྱ་ལ་རྒོལ་བོད་
ན་ནི་གཡུ་ཐོགས་ཤིག་རྒོལ་མ་ཡོད་ན་ནི་བུད་མེད་དང་མཚུངས་ཞུ་གྱོན་ཆིག་
ཟེར་བ་ལྟ་ཞེས་བཀའ་སྩལ་ནས། རྗེ་བློན་བློད་བློད་དེ་ལིག་མི་རྒྱའི་སྲིད་
བརླག་གོ།” ཞེས་པ་དང་ཞང་ཞུང་སྙན་རྒྱུད་ཀྱི་《བོན་མ་ནུབ་པའི་གཏན་་་་་
ཚིགས་》（༢༥༩ཤ༢ན——ང༤) ལས། “བོད་ཀྱི་རྒྱལ་པོས་མངོན་སུམ་དུ་
བཏུལ་དུ་མ་ཐུབ་སྟེ། - བོད་ཀྱི་རྒྱལ་པོའི་ཐུགས་ལ་བརྣག་པ་དང་། ངན་གྱི་
གཡོ་སྒྱུས་བཏུལ་ལོ་སྙམ་མོ། །དེའི་དུས་ན་ཞང་ཞུང་རྒྱལ་པོ་ལ་བཙུན་མོ་



སྒྲུང་ལྡེའུ་བོན་གསུམ་གྱི་གཏམ།
• 279.
གསུམ་ཡོད་པའི་ཆུང་ཤོས། གུ་རུབ་ཟ་སྣང་སྒྲོན་ལེགས་མོ་བྱ་བ་ལོ་བཅོ་
བརྒྱུད་ལོན་པ་ཞིག་ཡོད་པ་དེ་ལ་བོད་ཀྱི་རྒྱལ་པོའི་ཕྲིན་བློན་པ་ཞེ་ངན་ལ་་་་་་
ཁོང་གདུག་པ་སྨྲ་མཁས་ལ་གཡོ་ཆེ་བ། སྣང་ནམ་ལེགས་གྲུབ་བྱ་བ་ཞིག་
གིས། གསེར་ཕྱེ་འབྲོང་རུ་གང་ཁྱེར་ཏེ། སྣང་སྒྲོན་ལེགས་མ་ལ་བྱིན་ནས་
འདི་སྐད་སྨྲས་སོ། །སྣང་སྒྲོན་ལེགས་མ་ཁྱོད་ལྟ་བུ་ཞང་ཞུང་རྒྱལ་པོའི་ཁབ་
ཡང་ཆུན་བྱེད་པ་ཁྱོད་རང་ཨ་ཅང་ཆེས་ཏེ་བོད་ཀྱི་རྒྱལ་པོས་ཀྱང་མི་བཟོད་་་་
པར་འདུག་པས་ན་འདི་སྨད་པའི་ཐབས་ཡོད་དམ། ཡོད་ན་བོད་ཀྱི་རྒྱལ་
པོའི་ཁབ་ཀྱི་ཡང་ཆེན་མ་བྱ། བོད་ཀྱི་མངའ་རིས་ཀྱི་སུམ་གཉིས་སྟེར་བར་
འདུག་གོ་སྨྲས་པས་སྒྲོན་ལེགས་མ་ན་རེ། ཞང་ཞུང་རྒྱལ་པོ་ལ་དམག་ས་ཁེབ་
པར་ཡོད་པ། བོད་ཀྱི་རྒྱལ་པོ་ལ་དམག་བ་བྲེ་མོའི་གཞུང་ཙམ་ལས་མེད་
པས་མངོན་དུ་བཏུལ་དུ་མི་ཐུབ། ངན་དང་ཐབས་ཀྱི་འདུལ་ན་ཞང་ཞུང་
རྒྱལ་པོ་ནི་ཟླ་བ་ཕྱི་ཏ་ལ་ཞང་ཞུང་ཡུལ་ནས་སུམ་པ་གླང་གི་གྱིམ་ཤོད་དུ་རྒྱུ་་་་
རྐྱེན་དང་བཅས་ནས་མདུན་མ་ལ་བཞུད་ཀྱིས། དེར་སྒུགས་ལ་ཀྲོངས་མཛོད་
ཅིག་དེའི་བྱ་གཏོང་བདག་གིས་བྱ་ཟེར་ཏེ་བུད་མེད་ཀྱི་བློ་ལ་ལྟོས་པ་ཅི་ཡང་་་་
མ་འདོད་དེ་དེ་སྐད་སྨྲས་སོ། །དེར་ཚེས་དུས་ལ་འོང་བའི་བརྡ་ལ་བཙས་ཀྱི་
ཁར་འཇོག་པར་ཆད་དོ།།
དེར་བོད་ཀྱི་རྒྱལ་བློན་དམག་མི་སྟོང་སྡེ་མང་པོ་དང་བཅས་པ་་་་
འོངས། སྣང་ནམ་ལེགས་གྲུབ་དང་རྒྱལ་པོ་སྡུན་ལ།: ལ་བཙས་ཀྱི་ཁར་བྱོན་
ནས་བལྟས་པས་ཆུ་སླ་ང་གང་གི་ནང་ན། གསེར་ཆུང་གཅིག དུང་ཆུང་
གཅིག དུག་མདེལ་གཅིག་དང་གསུམ་གདའ་འོ། །བོད་ཀྱི་རྒྱལ་པོའི་ཞལ་
ནས་ཆུ་སླ་ང་གང་ནི་ཟླ་བ་ཕྱི་མའི་ཉ་ལ་འོང་བྱ་བ་ཡིན། གསེར་ཆུང་དང་



• 280 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དུང་ཆུང་ནི་དང་རའི་གསེར་ཕུག་དུང་ཕུག་གཉིས་སུ་མག་ཆོས་ལ་སྒུགས་་་་་
ཤིག་བྱ་བ་ཡིན། དུག་མདེལ་ནི་བརྣག་པ་བསྐྱེད་དེ་སྒུགས་ལ་ཡོད་ཅིག་བྱ་བ་
ཡིན་ཟེར་ཏེ་སྒུགས་སོ། །དེར་རྒྱལ་པོ་གཉིས་མཇལ་ནས་བོད་ཀྱི་དམག་གིས་
ཞང་ཞུང་གི་རྒྱལ་པོ་དཀྲོངས་སོ།” ཞེས་པ་ལྟ་བུ་བརྡ་ཐབས་ལ་མཁས་པའི་་་་
ཚུལ་གྱིས་གསང་བའི་བརྡ་སྤྲད་པའི་ལྡེའུ་དང་། 《རྒྱལ་རབས་གསལ་བའི་མེ་
ལོང་》[ཤ༡༡༩ང༡༧)ལས། “དེར་བློན་པོས་རང་གི་ལུས་གུད་པ་དེ་སོས།
ལྷ་གསོལ་བར་འགྲོ་བའི་གྲབས་བྱེད་ཀྱིན་ཡོད་དུས། བོད་བློན་རྣམས་ཀྱིས་
རྫུས་མའི་སྤྲང་པོ་ཞིག་བཏང་བྱུང་ངོ༌། །དེར་བློན་པོས་ལོག་པའི་སྐད་བྱས་ཏེ་
ཐག་རིང་གི་ར་ཕོ་རྒྱ་བོ་ལ་ངོ་ཤེས་མི་བྱའོ། །ཁ་རོག་སྡོད་ལ་ཀུ་ཅོ་ཐོང་། །
ནག་མོ་ལྕགས་མཁར་ཐུག་ནས་ཡོད། །ལུང་པ་ཕུ་བརྡུག་མདའ་བརྡུགས་སུ། །
ཐུ་རུ་ཅོ་བྲགས་ཁོང་ལ་ཞོག །དར་དཀར་དྲིལ་ལ་དར་ནག་བསྐྱོད། ཟླ་བས་
ཉི་མའི་རྩ་རུ་སླེབ། །ཟེར་ནས་དེར་སྤྲང་པོ་དེ་ལོག་གོ། །སྤྲང་པོ་དེས་ཁོང་
རྣམས་ལ་བཤད་པས་མ་གོ་བར་རྒྱ་མོ་ཀོང་ཇོས་གོ་ནས་འདི་སྐད་ཟེར་ཏེ་བློན་
པོ་དེས་རྒྱ་ནག་ཏུ་ངན་ཆེན་པོ་བྱེད་ཡོད་པར་འདུག ཐག་རིང་གི་ར་ཕོ་རྒྱ་བོ་
ལ་ངོ་ཤེས་མ་བྱེད་ཟེར་བ་ནི་ཁོང་རང་རྒྱ་བོ་སྨྲ་ར་ཅན་ལ་ལབ་མ་ཤོད་བྱ་བ་་་
ཡིན། ད་ལན་ཁ་རོག་སྡོད་ལ་བོད་བློན་རྣམས་ལ་ཤོད་བྱ་བ་ཡིན། ནག་མོ་
ལྕགས་མཁར་ཐུག་ནས་ཡོད་ཟེར་བ་དེ་ས་བོན་ཡོས་སུ་བསྔོས་ནས་འདེབས་་་
བཅུག་བྱ་བ་ཡིན། ལུང་པ་ཕུ་བརྡུག་མདའ་བརྡུགས་སུ་ཐུ་རུ་ཅོ་བྲགས་ཁོང་
ལ་ཞོག་བྱ་བ་དེ་དོང་པར་མདའ་མང་པོ་ཆུག་བྱ་བ་ཡིན། དར་དཀར་དྲིལ་ལ་
དར་ནག་བསྐྱོད་བྱ་བ་དེ་ཉིན་མོ་བསྡད་ལ་མཚན་མོ་འོང་ཟེར་བ་ཡིན། ཟླ་
བས་ཉི་མའི་རྩར་སླེབ་ཟེར་བ་དེ་ངས་ཁྱོད་རྣམས་ཀྱི་རྩར་མགྱོགས་པར་སླེབ་་་



• 281 •
སྒྲུང་ལྡེའུ་བོན་གསུམ་གྱི་གཏམ། །
བྱ་བ་ཡིན་ཟེར་རོ།།” ཞེས་པ་ལྟ་བུ་མང་དུ་སྣང་བ་དེ་རིགས་ཀྱང་ལྡེའུའི་བྱེ་་་་
བྲག་སྟེ་རྗེས་དཔག་ཤེས་རིག་ཡར་རྒྱས་ཕྱིན་པ་ལས་ཚུར་སྣང་བའི་ཡོན་ཏན་་་་
རྨད་དུ་བྱུང་བ་ཞིག་ཏུ་ངེས་པ་ཡིན།
བོན་གྱི་སྐོར།
བོད་ཡུལ་དུ་གནའ་དུས་སུ་གྲགས་ཆེ་བའི་བོན་ནི་ལྷ་བོན་སྒོ་བཞི་ཞེས་་་
པ་རྣམས་ཏེ་《སྒྲགས་པ་རིན་ཆེན་གླིང་གྲགས་》（ཀ༢༤ ཤ༡༣ན༦) ལས།
“བློན་པོ་ཟི་ནམ་སྟག་གུ་ན་རེ་རྗེའི་སྐུ་སྲུང་ལ་གཤེན་པོ་གཅིག་གཙང་རིགས་་
ལྷ་གསོལ་བ་ལ་བཞག་པས་ལྷའི་བཀའ་ཆད་མི་འོང་། གཞན་ལ་སྤྲུགས་པས་
ཆབ་སྲིད་ལ་རང་དབང་ཡོང་བས་བཀའ་གྲོས་སྐུར་ཅིག་སྐད་དོ། །གྲུ་ཞ་
གནམ་གསས་ན་རེ། བོན་ཤོས་ཀྱི་ལྷ་བོན་སྒོ་བཞི་སྐུ་སྲུང་ལ་བརྟན་པར་མ་
བཞག་ན། རྒྱལ་པོ་ཡང་སྐུ་མི་རྟག་པའི་ཉེས་ཆེ། ལར་ཡང་གྲོས་དེ་འདྲ་ཞིག་
བྱས་པ་གདའ་བས་ལྷ་བོན་སྒོ་བཞི་འདི་སྟོན་པའི་སྐུ་གཤེན་གཅིག་མེད །ན་
ལྷ་རྒོད་ལྕམ་རུ་མཐུར་བར་མཆིའོ། །ཞེས་གླེངས་སོ། །དེར་རྗེའི་ཐུགས་སུ་
གདོན་ཞུགས་ཏེ། རྒྱལ་པོས་བང་ཆེན་བཏང་སྟེ་ཕྱོགས་བཞི་ནས་གཤེན་པོ་
རྣམས་བསགས་ཏེ། རྗེའི་ཞལ་ནས་ཕ་བ་སྐུ་གཤེན་རྣམས་གསོན་དང་
མགོའི་ཞྭ་ཆེས་པས་ལུས་ལ་རྟུལ་ཏེ་མཆི། ཟས་ཞིམ་ཟོས་དྲག་ན་སྐྱུགས་བྲོ།
ཤིག་འཁྱམས་རྐང་ལ་ཞུགས་ན་སྤྱི་བོའི་གཙུག་སྙོག གཤིན་པོ་ཁྱེད་མགོ་
མཐོས་པས་རྒྱལ་གྱི་དབུ་ལ་གནོད་པ་འདུག་པས། ལྷ་བོན་སྒོ་བཞི་དང་གྱིམ་
བུ་ལན་ཚ་དང་གེ་ཁོད་ཐིས་འཕེན་དང་འཚེ་མི་བླུད་གཏོང་དེ་རྣམས་བདག་་་་



，
• 282 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གི་སྐུ་གཤེན་དུ་བཞུགས་འཚལ་ལ། གཤེན་པོ་ཕྱི་མ་རྣམས་བོད་རུ་བཞི་ལས་
འདས་པ་ཞིག་ཏུ་གཤེགས་འཚལ་ལོ་ཟེར་རོ་” ཞེས་དང་། ཡང་
Cཤ༡༤ན༣）ལས། “གྱིམ་བུ་ན་རེ། དགུན་གནམ་སྤྲིན་མ་ཆད་ན་སོས་ཆར་
སྤྲིན་འབྱུང་། དགུན་ཆུ་ས་ལ་སྤས་ན་དྲོད་གཤེར་དབྱར་ན་ལྡང་། དགེ་བ་ཚེ་
འདིར་སྤྱད་ན་དགེ་བའི་རྟགས་ཕྱི་མར་འབྱུང་། ལྷ་བོན་སྒོ་བཞི་དར་ན་
གསས་མཁར་སྲོག་འཛིན་པས་བདག་ཀྱང་མི་འགྲོ་སྡོད་པ་ལགས། ལྷ་བོན་
ཡང་མ་ནུབ་པ་དགོས་ཟེར་ནས་བཞུད་དུ་མ་ཉན་པ་ལ་བོན་སྒོ་ཕྱེད་དང་་་་
གཉིས་བྱིན། ཐོས་དམར་ནི་རྗེའི་སྐུ་སྲུང་ལ་ཁྱེར་ཏེ་བཙོན་ལྟར་བསྡམས་
སོ།།” ཞེས་བོད་ཀྱི་གནའ་བོའི་རྒྱལ་པོ་གྲི་གུམ་བཙན་པོའི་དུས་སུ་བྱུང་བའི་ལོ་
རྒྱུས་ལས་ལྷ་བོན་སྒོ་བཞི་ཞེས་ གསལ་ བ་དང་《སྲིད་ པའི་རྒྱུད་ཀྱི་ ཁ་་་་
བྱང་》（༡༥༤ ཤ༧༨བ༢）ལས།“བཙན་པོ་ ཁྲི་སྲོང་ལྡེའུ་བཙན་）ལྷ་ཁང་གི་
འཁྱམས་སུ་ཉལ་བའི་ཉམས་སྣང་དུ་། བུད་མེད་ནག་མོ་ལྕགས་ཀྱི་རལ་པ་
ཕྱལ་ལེ་བ་སྤྱན་གསུམ་མཆེ་བ་གཙིགས་པ་སྐུ་ལ་རྨ་བྱའི་ཐུལ་པ་གསོལ་བ་་་་་
གཅིག་གིས་རྒྱལ་པོ་ལ་འདི་སྐད་གསུངས་སོ། །ངའི་བོན་སྒོ་བཞི་མཛོད་ལྔའི་
གཞུང་དང་ཆ་ལག་འགྲེལ་པ་རྣམས་ང་ལ་གཏོད་ཅིག གལ་ཏེ་མི་གཏད་
བསྒྱུར་ཞིང་བསྒྲུབས་ན་ལོག་ཆོས་དེ་གྲགས་སྤྱད་ཀྱང་མི་ཁོམས་པར་ངས་ཚེ་་་
ཉི་མ་ཐལ་དང་མཉམ་པ་ཡིན། དེ་རྒྱབ་ཚེ་འཕོས་དུ་ཏི་དམྱལ་ཁམས་གནས་
སུ་སྦྱོངས། དེ་སྐད་ཟེར་ནས་མེད་དེ་སོང་། བཙན་པོ་ཡང་དེ་ལ་ཐུགས་སྐྲག་
ནས་རྟོག་པ་སྐྱེས་སོ”ཞེས་བོན་སྒོ་བཞི་མཛོད་ལྔའི་ཐ་སྙད་ཀྱང་བྱུང་འདུག



སྒྲུང་ལྡེའུ་བོན་གསུམ་གྱི་གཏམ།
• 283•
བོན་སྒོ་བཞི་མཛོད་ལྔའི་སྐོར།
བོན་སྒོ་བཞི་མཛོད་ལྔ་ངོས་འཛིན་ལུགས་སུ་《 གཟེར་མིག་》
(༧༨ ༡ཁཤ༡༠བ༥） ལས། “གཡུང་དྲུང་བོན་ལ་རྒྱ་ཆེ་གྲངས་མང་ཡང་སྒོ་
བཞི་མཛོད་དང་ལྔ་རུ་ཕྱེས་ནས་བྲིས། མན་ངག་ལུང་གི་བོན་ནི་ཉུང་ལ་
འདུས་པས་ལུང་། དཔོན་གསས་སྡེ་རུ་བྲིས་ནས་གསེར་གྱི་གླེགས་བམ་ནང་
དུ་བཅུག་སྲིད་པ་རྒྱུད་ཀྱི་བོན་ནི་མང་ལ་འབྲེལ་བས་རྒྱུད། ཆབ་ནག་སྡེ་རུ་
བྲིས་ནས་ལྕགས་ཀྱི་གླེགས་བམ་ནང་དུ་བཅུག རྒྱས་པ་འབུམ་གྱི་བོན་ནི་
དོན་ལས་རྒྱས་ཤིང་བསྡུས་པས་འབུམ། འཕེན་ཡུལ་སྡེ་རུ་བྲིས་ནས་ཟངས་ཀྱི་
གླེགས་བམ་ནང་དུ་བཅུག ནག་པོ་བསྔགས་ཀྱི་བོན་ནི་དོན་ལ་སྔགས་པའི་
བསྔགས། ཆབ་དཀར་སྡེ་རུ་བྲིས་ནས་དངུལ་གྱི་གླེགས་བམ་ནང་དུ་བཅུག
དེ་བཞི་གཅིག་ལ་བསྡུད་ཅིང་ཡོ་ལ་རྒྱུགས་པ་ནི། གཙང་མཐོ་ཐོག་སྤྱི་རྒྱུག་
མཛོད་ཀྱི་བོན་ཡིན་ཏེ། ལྟ་བ་གཅིག་སྐྱེས་བས་མཐོ་ཐོག་སྤྱི་རྒྱུགས་སྟེ།
མཛོད་ཀྱི་བོན་སྡེར་བྲིས་ནས་གཡུ་ཡི་གླེགས་བམ་ནང་དུ་བཅུག གོ་སྟོན་
པས་བོན་ལ་སྒོ་བཞི་མཛོད་དང་ལྔ་རུ་དེ་ལྟར་ཕྱེ།” ཞེས་བོན་སྒོ་བཞི་ནི་དཔོན་
གསས་ཀྱི་སྡེ་དང་ཆབ་ནག་གི་སྡེ། འཕེན་ཡུལ་གྱི་སྡེ། ཆབ་དཀར་གྱི་སྡེ་
རྣམས་ཡིན་པར་བསྟན། གཟེར་མིག་ནི་གཤེན་རབ་མི་བོ་ཆེའི་མཛོད་མདོ་
འབྲིང་བ་དེ་ཡིན་ལ། དེ་ལས་རྒྱས་པ་ནི་འདུས་པ་རིན་པོ་ཆེ་དྲི་མ་མེད་པ་
གཟི་བརྗིད་རབ་ཏུ་འབར་བའི་མདོ་ཞེས་པའམ་ཡོངས་གྲགས་སུ་གཟི་བརྗིད་
ཅེས་བྱ་བ་དུས་ཕྱིས་དུས་རབས་བཅུ་བཞི་པའི་ནང་ཞུང་པོ་བློ་ལྡན་སྙིང་པོ་་་་
（1360 -】ལ་བླ་ཆེན་པོ་དྲན་པ་ནམ་མཁའི་བླ་མ་རྟང་ཆེན་མུ་ཚ་གྱར་མེད་



• 284 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀྱི་བཀའ་བབས་པའི་སྙན་རྒྱུད་ཀྱི་གཞུང་པུ་ཏི་བཅུ་གཉིས་ཡོད་པ་དེ་ཡིན་་་་་་
ལ། དེར་རྒྱུའི་བོན་རིགས་བཞི་དང་འབྲས་བུའི་བོན་རིགས་ལྔ་སྟེ་བོན་ཐེག་
པ་རིམ་པ་དགུ་རུ་ཕྱེས་ཏེ་པོ་ཏི་གཉིས་པ་རྣམ་པར་ཕྱེ་བའི་སྐབས་སུ་གསལ་
ཞིང་རྒྱས་པ་བཤད་ཡོད།
བོན་ཐེག་པ་རིམ་དགུའི་སྐོར།
ཐེག་པ་རིམ་དགུ་ལས་རྒྱུའི་ཐེག་པ་བཞི་ནི། ༡） ཕྱ་གཤེན་ཐེག་
པ། ༢） སྣང་གཤེན་ཐེག་པ། ༣） འཕྲུལ་གཤེན་ཐེག་པ། ༤) སྲིད་གཤེན་
ཐེག་པ། འབྲས་བུའི་ཐེག་པ་ལྔ་ནི། ༥）དགེ་བསྙེན་ཐེག་པ། ༦)དྲང་སྲོང་
ཐེག་པ། ༧) ཨ་དཀར་ཐེག་པ། ༨） ཡེ་གཤེན་ཐེག་པ། ༩)ཡང་རྩེ་བླ་མེད་
ཐེག་པ་རྣམས་ཡིན།
བོན་བརྡོལ་འཁྱར་བསྒྱུར་གསུམ་སྐོར།
འབྲི་གུང་དགོངས་གཅིག་ཏུ་བཞུགས་པ་（འཇིག་རྟེན་མགོན་པོའི་
གསུང་བཞི་བཅུ་པ》(vOL. 1. 291གཤ20ན12ལས།“ བོན་ཇི་ལྟར་བྱུང་བའི་
གཞུང་ལུགས་ལ་གསུམ་སྟེ། སྤྱིར་དང་པོ་བོན་ལ་གཤེན་རབ་མི་བོའི་རྡོལ་
བོན་དང་། མུ་སྟེགས་ཀྱི་གྲུབ་མཐའ་ངན་པ་འཁྱར་བའི་བོན་དང་། བསྟན་
པའི་ཕུང་འདྲེས་བསྒྱུར་བའི་བོན་དང་གསུམ་མོ། །དེ་ལ་རྗེ་གཉའ་ཁྲི་བཙན་
པོ་ནས་རྒྱལ་རབས་དྲུག་པ་ཁྲི་ལྡེ་བཙན་པོའི་དུས་སུ་དབུས་ངམ་ཤོད་འོན་བྱ་
བར་རུས་གཤེན་ཡིན་པའི་བྱིས་པ་ལོ་བཅུ་གསུམ་ལོན་པ་གཅིག་འདྲེས་ལོ་་་་་
བཅུ་གསུམ་གྱི་བར་དུ། བོན་ཁམས་ཐམས་ཅད་དུ་ཁྲིད་ནས་ལོ་ཉི་ཤུ་རྩ་དྲུག་



• 285 •
སྒྲུང་ལྡེའུ་བོན་གསུམ་གྱི་གཏམ།
ལ་མིའི་ནང་དུ་ཚུད་པ་ལ་མི་མ་ཡིན་གྱིས་ནུས་པས་ཡུལ་འདི་དང་འདི་ན་ལྷ་་
འདྲེ་འདི་དང་འདི་ལྟ་བུ་ཡོད་པས་ཕན་གནོད་འདི་དང་འདི་ལྟ་བུ་བྱེད་་་་་
པས། དེ་ལ་གསོལ་མཆོད་དང་ཡས་བཏགས་གཏོང་ལུགས་ཀྱི་ཆོ་ག་བྱེད་
ལུགས་ཐམས་ཅད་ཤེས་པ་གཅིག་བྱུང་། དེས་ཀོང་རྗེ་དཀར་པོའི་བུ་མོ་ཁྲི་
ལྕམ་ཞེས་བྱ་བ་ཆུང་མར་བླངས་པ་སློབ་མས་ཕྲོགས་པས་མ་བརྟགས་ལས་ཀྱི་ས་
དགྲ་ཆུང་མ་ཕྲོགས། ཆུང་མ་མ་བརྟགས་སྲིད་ཀྱི་དགྲ་ཁ་དུམ་ལ་སོང་།
གྲོགས་པོ་མ་བརྟགས་ལས་ཀྱི་དགྲ་བཙན་ཡ་བ་ཀྱ་ཅིག་གིས་བོན་རྒན་བཏུལ།
རྔ་རྒན་བཀྲལ། མཁར་བ་བཅག་པས། ཁོས་གཙང་བཙན་གྱི་སྲོག་སྙིང་ཤེས་
པས་དེའི་མཐུ་བསྒྲུབས་པས་ནུས་པ་ཐོན་པ་དང་། གསས་མཁར་ཤམ་པོ་ལྷ་
རྩེ་ཇི་ལྟར་བརྩིགས་པ་ལ་སོགས་པ་གཙང་བཙན་གྱི་སྒྲུབ་ཐབས་ཞིབ་པར་་་་་
འདུག་གསུང་། དེའི་རྗེས་ལ་རྒྱལ་པོ་གྲི་གུམ་བཙན་པོ་འབངས་ལོང་ངམ་རྟ་
རྫིས་བསད་པའི་གྲི་གཤིད་ལ་བོས་པས། ངའི་བོན་འདི་རྣམས་མང་དུ་བཤད་
ཀྱང་གསུམ་དུ་འདུས་ཏེ། མར་འདྲེའི་སྲི་གནོན་པ་དང་། ཡར་རྒན་གྱིས་ལྷ་
མཆོད་པ་དང་། བར་ཁྱིམ་གྱི་ཐབ་འདོན་པ་དང་གསུམ་ལས་མེད་པས་གྲི་
འདུལ་ངས་མི་ཤེས་ཟེར་སྐད། དེ་ལ་རྒྱུ་བོན་ཆབ་ནག་ཞེས་ཀྱང་གྲགས་ཏེ་དེ་
ཐམས་ཅད་རྡོལ་བོན་ཡིན། གཉིས་པ་མུ་སྟེགས་ཀྱི་གྲུབ་མཐའ་ངན་པ་འཁྱར་
བོན་ནི་བོན་གྱི་གཞུང་ལས་དང་པོ་ཡེ་མེད་སྟོང་པ་ལས་དེ་ནས་ཡེ་ཡོད་ཅུང་་་་
ཙམ་སྲིད། དེ་ནས་བ་མོ་སྐྱ་ཙམ་སྲིད་ཟེར་ནས་མཐར་སྒོ་ང་ལས་སྐྱེས་པར་
འདོད་པ་དང་། ཕྱ་དང་དབང་ཕྱུག་ལ་སོགས་ཀྱིས་བྱས་པར་འདོད་པ་ནི་མུ་
སྟེགས་དབང་ཕྱུག་པའི་གྲུབ་མཐའ་འཁྱར་བ་ཡིན། རྒོད་འདུར་བ་ལ་སོགས་
བཤིད་ཀྱི་བྱེད་ལུགས་རྣམས་དང་། གཏར་བ་ལེན་པ་དང་། བྱ་སྒྲོས་ལྕགས་



• 286 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཅོད་པ་དང་ལྷ་བཀའ་དང་། ཇུ་ཏིག་དང་སོགས་དམར་དང་རྟ་ལུག་
གསོད་པ་རྣམས་རྟག་པར་ལྟ་བ་སྟེ་བཞི་ཀའི་གྲུབ་མཐའ་ངན་པ་འཁྱར་་་་་་
ཡིན་ཏེ། རྒྱལ་པོ་གྲི་གུམ་བཙན་པོའི་གྲི་བཤིད་གཤེན་རབ་མི་བོས་མ་ཤེས་
ནས། ཁ་ཆེ་དང་བྲུ་ཤ་ཞང་ཞུང་དང་གསུམ་ནས་བོན་པོ་གསུམ་གྱི་བཤིད་ལ་
བོས་པ་ལ། གཅིག་གིས་གེ་གོད་ཁྱུང་དང་མེ་ལྷ་བསྒྲུབས་པ་ལ་བརྟེན་ནས་རྔ་
ཞོན་ནས་ནམ་མཁའ་ལ་འགྲོ་བ་དང་གཏར་བ་ལེན་པ་དང་བྱ་སྒྲོས་ལྕགས་་་་་
གཅོད་པ་ལ་སོགས་ནུས་པ་ཅུང་ཟད་སྟོན་ནུས་པ་དང༌། གཅིག་གིས་ཇུ་ཏིག་
དང་ལྷ་བཀའ་དང་སོགས་དམར་ལ་སོགས་པ་མོས་ལེགས་ཉེས་ཀྱི་ཏངས་་་་་
གཅོད་པ་དང་། གཅིག་གིས་གཤིན་པོ་འདུར་བ་དང་གྲི་འདུལ་ལ་སོགས་པ་
བཤིད་ཀྱི་བྱེ་བྲག་རྣམས་ཤེས་པ་གཅིག་དང་གསུམ་བྱུང་སྟེ། དེ་གསུམ་མ་
བྱུང་ཕན་ཆད་དུ་བོན་ལྟ་བ་གྲུབ་མཐའ་མ་བསྒྱུར། དེ་ཕྱིན་བཅད་ལྷ་མཆོད་
པ་དང་སྲི་གནོན་པ་ལ་སོགས་པ་བོན་གྱི་ལྟ་བ་གཅིག་ཀྱང་བཟུང་བས། ལྷ་
འདྲེ་སྲིན་མཆོད་པ་དང་ལྟ་བ་ལོག་པའི་ལས་ཀྱི་འབྲས་སུ་རྣམ་སྨིན་སྡུག་་་་་
འབྱུང་བ་རྒྱུ་མ་དག་པ་ལ་ཞུགས་པ་འདི་བྱུང་སྟེ་དེ་རྣམས་འཁྱར་བོན་ཡིན། །
གསུམ་པ་བསྒྱུར་བོན་ལ་གསུམ་སྟེ། དུས་དང་པོ་བསྒྱུར་བ་དང་བར་དུ་
བསྒྱུར་བ་དང་ཐ་མར་བསྒྱུར་བ་དང་གསུམ་མོ། དང་པོ་ནི་པཎྜི་ཏ་ཤམ་སྔོན་
ཅན་འདོད་ཆགས་ཀྱི་དབང་དུ་སོང་བ་ལ་བརྟེན་ཏེ་རྒྱལ་པོ་ཨིནྡྲ་བོ་ཇིའི་ཆད་
པ་ཕོག་པས། ནང་པའི་བསྟན་པ་ལ་གནོད་པ་བྱ་བའི་ཆེད་དུ་ནང་པ་ལ་དགྲ་
བྱེད་པའི་དྲུང་དུ་སོང་ནས་རྒྱལ་པོའི་བླ་མཆོད་བྱས། རབ་ཏུ་བྱུང་བའི་སྐེ་
བཅད་ན་རྣམ་པར་གྲོལ་བའི་འབྲས་བུ་ཐོབ་བྱ་བ་དང་ཆོས་མང་པོ་བོན་དུ་་་་
བསྒྱུར་ནས་རྒྱལ་པོ་དེ་ལ་རྟེན་གཅིག་ཡོད་པའི་དྲུང་དུ་སྦས་ནས་བཞག



སྒྲུང་ལྡེའུ་བོན་གསུམ་གྱི་གཏམ། • 287 •
མངའ་བདག་ཁྲི་སྲོང་ལྡེའུ་བཙན་གྱིས་དུས་སུ་སློབ་དཔོན་པདྨ་ལ་སོགས་པའི་
ལོ་པཎ་རྣམས་དང་བློན་པོ་མགོས་རྒན་ལ་སོགས་པའི་བན་ཆོས་ལ་དགའ་བ་་་ .
རྣམས་གཡས་གྲལ་མཛད། གཤེན་དྲན་པ་ནམ་མཁའ་དང་ཁྱུང་པོ་དུན་ཙེ་ལ་
སོགས་པ་བོན་པོ་རྣམས་དང་ངམ་སྟག་ར་ཀླུ་གོང་ལ་སོགས་པ་བོན་ལ་དགའ་
བ་རྣམས་གཡོན་གྲལ་མཛད། རྒྱལ་པོས་གུང་བཀབ་ནས་རྩོད་པ་བྱེད་དུ་
བཅུག་པས་ཆོས་པ་རྒྱལ། དེ་ནས་ཕྱིས་རྒྱལ་པོས་ཁྱེད་ནུས་པ་འགྲན་དང་
གསུངས་པས་ངམ་སྟག་ར་ཀླུ་གོང་ཤི་བའི་བཤིད་ལ་ཐམས་ཅད་འཚོགས།
གཤེན་དྲན་པ་ནམ་མཁས་བླ་བཀུག་པས་བློན་པོ་དངོས་སུ་ཁུགས་པ་ལ།
བོན་པོ་ལ་ཡང་མཐུ་འདི་འདྲ་ཡོད་ཅེས་རྒྱལ་པོས་སློབ་དཔོན་ལ་ཟུར་ངོ་མ་་་་་
བྱས་པས་སློབ་དཔོན་གྱིས་རྒྱལ་པོ་ལ་ཐུགས་ཆེས་སམ་ཞེས་གསུངས་པས།
རྒྱལ་པོ་ན་རེ། བློན་པོ་དངོས་སུ་ཞུགས་ནས་གདའ་བ་ལ་ཤིན་ཏུ་ཡིད་ཆེས་
ཞུས་པས། སློབ་དཔོན་གྱི་ཕྱག་རྒྱས་བསྡོམས་ནས་དྲི་བ་བྱེད་དུ་བཅུག་པས་
ལན་ཐམས་ཅད་ཇི་བཞིན་དུ་བྱུང་ཡང་། གསང་མཚན་མ་ཤེས་པས་དེའི་
དུས་སུ་རྡོ་རྗེའི་ཚ་ཚས་ང་བསྐྲད་པས་ཆ་མེད་ཟེར་ནས་བོན་པོ་སྐྱེངས་པ་དང་
སློབ་དཔོན་གྱིས་བསྟན་པའི་ཞབས་ཏོག་ཏུ་བསྒྱུར། རྒྱལ་པོའི་ཞལ་ནས་རྩོད་
པ་ཡང་ཁོང་རྒྱལ། ནུས་པ་ཡང་ཁོང་ཆེ་ཕྱི་མའི་བྱང་ཆུབ་ཀྱང་ཁྱེད་ལ་མི་
འདུག་ཁོང་ལ་འདུག ད་ཐམས་ཅད་ཆོས་ལ་ཞུགས་གསུངས་ནས། རྒྱལ་
བའི་བྱང་ཆུབ་ལ་ཁྱེད་ཨ་ཙརྱ་རིན་ཆེན་མཆོག་ལ་ཆོས་ཉོན་གསུངས་པས། །
རིན་ཆེན་མཆོག་ལ་ཆོས་ཉན་པ་བས་རྒྱལ་བ་བྱང་ཆུབ་དཔེ་བལྟ་ན་དགའ་་་་
ཟེར་ནས་ཉན་དུ་མ་འདོད། རྒྱལ་པོས་ཆད་པ་བཅད་ནས་ཁོ་སྤྲུགས། ཁོ་
ཁྲོས་ཏེ་བོན་དང་བསྡེབས་པས་དེ་བཞིན་གཤེགས་པའི་གསུང་རབ་འགའ་་་་



• 288 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
-
----
ཞིག་བོན་དུ་བསྒྱུར་ཏེ་སངས་རྒྱས་བཅོས་ལྡན་འདས་ལ་གཤེན་རབ་མི་བོ།
ཆོས་ལ་བོན་ཆོས། སྐུ་ལ་བོན་སྐུ། ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་
པ་ལ་ཡུམ་ཆེན་མོ་ས་དྲི་ཨེ་སང་། ལོངས་སྐུ་ལ་ཀུན་ཏུ་བཟང་པོ། རྣམ་པར་
སྣང་མཛད་ལ་གཤེན་ལྷ་འོད་དཀར། སྤྲུལ་སྐུ་ལ་སྲིད་པ། སངས་པོ་འབུམ་
ཁྲི། སངས་རྒྱས་ལ་ཡེ་གཤེན་ཏེ་ཐལ། དགྲ་བཅོམ་ལ་གཤེན་སྲས། ཤཱ་རིའི་
བུ་ལ་གཏོ་བུ་འབུམ་སྲས། མོའུ་འགལ་གྱི་བུ་ལ་ཡིད་ཀྱི་ཁྱེའུ་ཆུང་། ཀུན་
དགའ་བོ་ལ་རིག་པའི་ཁྱེའུ་ཆུང་། སྒྲ་གཅན་འཛིན་ལ་ཏེའུ་ཏོང་། རབ་
འབྱོར་ལ་གསལ་བ་འོད་ལྡན། བྱང་ཆུབ་སེམས་དཔའ་ལ་གཡུང་དྲུང་སེམས་
དཔའ། སེམས་པ་བརྒྱད་ལ་བྱ་རུ་ཅན་བརྒྱད། རྫོགས་པ་ཆེན་པོ་ལ་བོན་
གབ་པ། རྡོ་རྗེ་ཕུར་པ་ལ་དབལ་གྱི་ཕུར་ནག སློབ་དཔོན་འཕགས་པ་ལ་
གཙུག་གཤེན་རྒྱལ་བ། སློབ་དཔོན་པདྨ་ལ་དབལ་བོན་སྟག་ལ་མེ་འབར་ལ་
སོགས་པ་ཅི་ཙམ་འགྱུར་འགྱུར་དུ་བསྒྱུར་བས། རྒྱལ་པོས་གསན་ནས་དེ་
བཞིན་གཤེགས་པའི་གསུང་རབ་བོན་དུ་བསྒྱུར་བ་རྣམས་ཀྱི་སྐེ་ཆོད་གསུམ་་་་་
ནས། མང་རབས་ཀྱི་སྐེ་བཅད་པས་བོན་པོ་རྣམས་སྐྲག་ནས་བསྒྱུར་འཕྲོ་དང་
བཅས་པ་གཏེར་དུ་སྦས་ནས་ཕྱིས་བོན་གཏེར་མ་ཡིན་ཟེར་བ་འདི་རྣམས་་་་་་
བྱུང་། ཐ་མར་བསྒྱུར་བ་ནི་དུས་ཕྱིས་བསྟན་པའི་མེ་རོ་མདོ་སྨད་ནས་སླངས་
ཁར་གཙང་ཉང་སྟོད་ན། གཤེན་རྒུར་ཀླུ་དགའ་བྱ་བས་གཙང་ཆུ་མིག་རིང་
མོའི་དཀོན་གཉེར་དང་ཡུན་རིང་དུ་འདྲིས་པར་བྱས་ནས། བྱ་དགའ་ཆེ་ཐང་
དུ་བ་རྩལ་བས་དར་ཡུལ་སྒོ་ལག་བྱ་བ་དབུས་ཀྱི་བོན་གནས་གཅིག་ཏུ་བསྒྱུར་་
ཏེ། རྒྱས་པ་ལ་ཁམས་ཆེན། ཉི་ཤུ་ལྔ་པ་ལ་ཁམས་ཆུང་། གཏན་ལ་ཕབ་པ་
ལ་བོན་མདོ། གཟུངས་སྡེ་ལྔ་ལ་ཀླུ་འབུམ་དཀར་ནག་ལ་སོགས་པར་བསྒྱུར་



སྒྲུང་ལྡེའུ་བོན་གསུམ་གྱི་གཏམ།
• 289 •
--
---
----
-
--
，
ནས་མཚོ་ལྔ་དྲེའུ་ཆུང་གི་བྲག་དཀར་པོ་ལ་གཏེར་དུ་སྦས་ནས་ཕྱིས་ཀྱང་ཁོང་
རང་གིས་ཐོན་པ་ལྟར་བྱས་ནས་བཏོན། ཁོང་རང་ཡང་ལུས་དུམ་བུ་དང་
ཚལ་པར་སོང་སྟེ་བཀྲ་མི་ཤིས་པ་སྣ་ཚོགས་བྱུང་སྟེ་ཤི། དེ་ནས་དུས་ད་ལྟ་
ཕན་ཆད་དུ་ཁྱུང་པོ་བོན་ཞིག་ལ་སོགས་པ་བོན་པོ་རྣམས་ཀྱིས་བསྒྱུར་འཕྲོ་མ་
བཅད་པ་རྣམས་ཡིན་ཏེ་དེ་རྣམས་བསྒྱུར་བོན་ཡིན། བསྒྱུར་བོན་སྔ་ཕྱི་བར་
གསུམ་བོན་དེ་ལ་ཆབ་དཀར་བ་ཟེར་ཏེ་འབྲས་བུའི་བོན་དུ་མིང་བཏགས།”
ཞེས་པར་བོན་གྱི་རིགས་ཀུན་རྡོལ་བོན་དང་འཁྱར་བོན་དང་བསྒྱུར་བོན་་་་་
གསུམ་དུ་བསྡུས་ཤིང་། དེ་ལས་རྡོལ་བོན་ཅེས་པ་དེ་བོད་རྒྱལ་དྲུག་པ་ཁྲི་ལྡེ་
བཙན་པོའི་དུས་སུ་བྱུང་བ་དང་འཁྱར་བོན་ཅེས་པ་དེ་བོད་རྒྱལ་གྲི་གུམ་་་་
བཙན་པོའི་དུས་རྒྱ་གར་དུ་དར་ཆེ་བའི་དབང་ཕྱུག་པའི་ལུགས་འཁྱར་ནས་་་
བྱུང་བ་དང་། བསྒྱུར་བོན་ལ་རིགས་གསུམ་དུ་བཤད་པའི་དང་པོ་དེ་པཎྜི་ཏ་
ཤམ་སྔོན་ཅན་གྱིས་བསྒྱུར་བའི་བོན་ཡིན་པ་ཁ་གསལ་དུ་བསྟན་པ་དང་།
གཉིས་པ་དེ་ས་བཅད་དངོས་ཀྱིས་མི་གསལ་ནའང་དོན་དུ་རྒྱལ་བ་བྱང་ཆུབ་་་
ལ་སོགས་པས་བསྒྱུར་བའི་བོན་དང་། གསུམ་པ་ནི་གཤེན་ཀླུ་དགའ་དང་
ཁྱུང་པོ་བོན་ཞིག་ལ་སོགས་པས་བསྒྱུར་པའི་བོན་རྣམས་ཡིན་པ་ཁ་གསལ་དུ་་་
བསྟན་ཡོད་པ་དེ་དག་རེད།
《ཤེལ་གྱི་མེ་ལོང་།》ལས། “བོད་དུ་དར་བའི་བོན་ལ་བརྡོལ་བོན་
འཁྱར་བོན་བསྒྱུར་བོན་གསུམ་ལས་དང་པོ་ནི། གཉའ་ཁྲི་བཙན་པོ་ནས་རྒྱལ་
རབས་དྲུག་པ་ཁྲི་ལྡེ་བཙན་པོའི་དུས་སུ་དབུས་སམ་ཤང་འོན་བྱ་བར། རྒྱུས་
གཤེན་ཡིན་པའི་བྱིས་པ་ལོ་བཅུ་གསུམ་ལོན་པ་གཅིག་འདྲེས་ལོ་བཅུ་གསུམ་
གྱི་བར་དུ། བོད་ཁམས་ཐམས་ཅད་དུ་ཁྲིད་དེ་ལོ་ཉི་ཤུ་རྩ་དྲུག་ལ་མིའི་ནང་



• 290 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དུ་ཆུད་པ་ལ། མི་མ་ཡིན་གྱི་ནུས་པས་ཡུལ་འདི་དང་འདི་ལྟ་བུ་ན་ལྷ་འདྲེ་
འདི་དང་འདི་ལྟ་བུ་ཡོད་པས་ཕན་གནོད་འདི་དང་འདི་ལྟ་བུ་བྱེད། དེ་ལ་
གསོལ་མཆོད་དང་ཡས་སྟགས་གཏོང་ལུགས་འདི་འདྲ་བྱས་པས་ཕན་ཟེར་བ་
སྣ་ཚོགས་ཤེས་པ་བྱུང་། རྒྱལ་རབས་རྣམས་སུ་གཉའ་ཁྲི་བཙན་པོ་ནས་ཁྲི་རྗེ་
ཐོག་བཙན་བར་གྱི་རྒྱལ་རབས་ཉི་ཤུ་རྩ་དྲུག་ལ་ཆབ་སྲིད་བོན་གྱི་བསྐྱངས་་་་་
ཟེར་བ་ཙམ་ལས་མ་བཤད་ཀྱང་། བོན་ཡུལ་དུ་བོན་དར་བའི་ཐོག་མ་འདི་
ནས་བྱུང་བར་མངོན། ། འོན་ཀྱང་དེ་དུས་ཀྱི་བོན་རྣམས་ལ་མར་འདྲེ་སྲིན་
གནོན་པ་དང་། ཡར་རྒན་གྱི་ལྷ་མཆོད་པ་དང་། བར་ཁྱིམ་གྱི་ཐབ་འདོན་པ་
གསུམ་ཙམ་ལས་བོན་ལུགས་ཀྱི་ལྟ་བ་སོགས་ཀྱི་ཐ་སྙད་མ་བྱུང་བས་ཆོས་་་་་
འབྱུང་དང་རྒྱལ་རབས་འགའ་ཞིག་ཏུ་གྲི་གུམ་བཙན་པོའི་དུས་ནས་བོན་དར་
བར་བཤད་དོ། །དེ་ལ་རྒྱུའི་བོན་ཆབ་ནག་ཅེས་ཀྱང་གྲགས་སོ། །གཉིས་པ་
འཁྱར་བོན་ནི་རྒྱལ་པོ་གྲི་གུམ་བཙན་པོའི་གྲི་གཤིན་བོད་ཀྱི་བོན་པོ་རྣམས་་་་་་
ཀྱིས་བྱེད་མ་ཤེས་ནས་ཁ་ཆེ་དང་གྲུ་ཤ་དང་ཞང་ཞུང་གསུམ་ནས་བོན་པོ་་་་
གསུམ་གྱི་ཤིད་ལ་བོས་པ་ལ། གཅིག་གིས་གེ་གོད་ཁྱུང་དང་མེ་ལྷ་བསྒྲུབས་པ་
བརྟེན་ནས་རྔ་ཞོན་ནས་ནམ་མཁའ་ལ་འགྲོ་བ་དང་གཏར་བ་ལེན་པ་དང་བྱ་
སྒྲོས་ལྕགས་གཅོད་པ་སོགས་ཀྱི་ནུས་པ་སྟོན། གཅིག་གིས་ཇུ་ཏིག་དང་ལྷ་ཀ་
དང་སོག་དམར་ལ་སོགས་པ་མོ་བཏང་ནས་ལེགས་ཉེས་གཏན་ལ་འབབས།
གཅིག་གིས་གཤིན་པོ་འདུལ་བ་དང་གྲི་འདུལ་ལ་སོགས་པ་ཤིད་ཀྱི་བྱེ་བྲག་་་་་
རྣམས་བྱེད། དེ་གསུམ་མ་བྱུང་ཕན་ཆད་ལ་བོན་ལ་ལྟ་བ་འདི་ཡིན་བྱ་བ་
མེད། དེ་ཕྱིན་ཆད་ནས་བོན་གྱི་ལྟ་བ་གཅིག་ཀྱང་བཟུང་སྟེ། མུ་སྟེགས་
དབང་ཕྱུག་པའི་གྲུབ་མཐའ་འཁྱར་བ་བོན་དང་འདྲེས་པ་ཡིན་སྐད། གསུམ་



E
སྒྲུང་ལྡེའུ་བོན་གསུམ་གྱི་གཏམ། • 291 •
པ་བསྒྱུར་བོན་གསུམ་ལས་དང་པོ་བསྒྱུར་བ་ནི་པཎྜི་ཏ་ཤམ་ཐབས་སྔོན་པོ་་་་
ཅན་གྱི་ཆོས་ལུགས་གཏེར་དུ་བཅུག་ནས་ཁོ་རང་གིས་སྟོན་པ་བོན་དང་་་་་་
འདྲེས་པ་ལ་ཟེར། གཉིས་པ་བར་དུ་བསྒྱུར་བ་ནི་ཁྲི་སྲོང་ལྡེའུ་བཙན་གྱི་དུས་
བོན་རྣམས་ཆོས་ལ་འཇུག་དགོས་པའི་བཀའ་ཁྲིམས་བྱས་ཏེ་རྒྱལ་བའི་བྱང་་་་་
ཆུབ་བ་ཟེར་ལ་རིན་ཆེན་མཆོག་ལ་ཆོས་ཉན་བྱས་པས་ཁོས་མ་འདོད་པ་ལ་་་་་
རྒྱལ་པོའི་ཁྲིམས་བཅད་པས་ཁོ་ཁྲོས་ཏེ་བོན་དང་བསྡེབས་ནས་སངས་རྒྱས་ཀྱི་
གསུང་རབས་འགའ་ཞིག་བོན་དུ་བསྒྱུར། དེ་རྒྱལ་པོས་གསན་ནས་དེ་བཞིན་
གཤེགས་པའི་གསུང་རབ་བོད་དུ་བསྒྱུར་བ་རྣམས་ཀྱི་སྐེ་ཆོད་གསུངས་ནས་་་་
མང་རབ་ཀྱི་སྐེ་བཅད་པས་བོན་རྣམས་སྐྲགས་ནས་སྒྱུར་འཕྲོ་དང་བཅས་པ་་་
གཏེར་དུ་སྦས་པ་རྣམས་ཕྱིས་སུ་བཏོན་པ་ལ་བོན་གཏེར་མ་ཟེར། གསུམ་པ་
ཐ་མར་བསྒྱུར་བ་ནི་གླང་དར་གྱི་བསྟན་པ་བསྣུས་རྗེས། གཙང་མྱང་སྟོད་ན་
གཤེད་རྒུར་ཀླུ་དགའ་བྱ་བས་དོར་ཡུལ་སྒོ་ལག་བྱ་བ་དབུས་ཀྱི་བོན་གནས་་་་་
གཅིག་ཏུ་སངས་རྒྱས་ཀྱི་བཀའ་མང་པོ་བོན་དུ་བསྒྱུར་ཏེ་ཡུམ་རྒྱས་པ་ལ་་་་་
ཁམས་ཆེན་ཉི་ཤུ་ལྔ་པ་ལ་ཁམས་ཆུང་། གཏན་ལ་དབབ་པ་ལ་བོན་མདོ།
གཟུངས་སྡེ་ལྔ་ལ་ཀླུ་འབུམ་དཀར་ནག་ཅེས་བཏགས་བརྡ་ཆད་དང་བརྗོད་བྱ་
ཆོས་དང་མི་འདྲ་བ་སྣ་ཚོགས་བྱས་ཏེ་ཚོ་ལྔ་འབྲིའུ་ཆུང་གི་བྲག་ལ་གཏེར་དུ་་་་
སྦས། ཕྱིས་མ་ཁོ་རང་གི་ཐོན་པ་ལྟར་བྱས་ནས་བཏོན། དེ་རྗེས་ཁྱུང་པོ་བོན་
བཞི་སོགས་པས་ཀྱང་དེ་འདྲ་མང་པོ་བསྒྱུར། བསྒྱུར་བོན་སྔ་ཕྱི་བར་གསུམ་
པོ་དེ་ལ་ཆབ་དཀར་ཟེར་ཏེ་འབྲས་བུའི་བོན་ཅེས་མིང་བཏགས་སོ།” ཞེས་་་་་
འཇིག་རྟེན་མགོན་པོ་ནས་གང་གསུངས་པ་དེ་རང་ཚིག་སྣ་ཅུང་བསྐུངས་པ་་་
ཙམ་ལས་མི་འདྲ་བའི་ཁྱད་འགའ་ཞིག་ཀྱང་མ་སྣང་ནི་མངོན་གསལ་རེད།



• 292 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
《ཆོས་འབྱུང་མཁས་པའི་དགའ་སྟོན་》(ཤརབ༤༤)ལས།“གཤེན་
ཡུལ་བོན་པོ་ལུང་རིང་ཞེས་ཟེར་བ་དབུས་ཀྱི་འོན་དུ། རྒྱུས་གཤིན་གྱི་བྱིས་པ་
བོང་བུའི་རྣ་བ་ཅན་བྱུང་བ་ལོ་བཅུ་གཉིས་ལོན་ཚེ་འདྲེས་ཁྲིད་ནས་ལོ་བཅུ་་་་
གཉིས་སུ་མི་ཁྱུར་མ་ཚུད། ལོ་བཅུ་གཉིས་འདས་ནས་ལོག་བྱུང་ཚེ་ཡུལ་འདི་
ན་འདྲེ་འདི་ཡོད་དང་འདི་ལྟར་མཆོད་ཐམས་ཅད་ཤེས་པ་ཞིག་བྱུང་ནས་་་་་་
བོང་བུའི་རྣ་བ་བསྒྲིབ་ཕྱིར་བལ་ཐོད་བཅིངས་ཏེ་འདྲེ་མཆོད་པའི་རྣལ་བོན་་་
དར།”ཞེས་པའི་ལུགས་དེ་ལ་དཔའ་བོ་གཙུག་ལག་ཕྲེང་བ་(༡༤༠༤—
༡༥༦༦）མཆོག་གིས་བོང་བུའི་རྣ་བ་ཡོད་པའི་བྱིས་པ་དེ་ལོ་གྲངས་གཅིག་གི་
གཞོན་དུ་བཅུག་ཅིང་། འདྲེའི་ནང་དུ་ལོ་གཅིག་ཉུང་དུ་འཁྱམས་བཅུག་པ་
ཙམ་ལས་དོན་ལ་ཁྱད་པར་མེད་སྟབས་གཏམ་རྒྱུད་ཀྱི་ཁུངས་གཅིག་ལས་བྱུང་
བར་ཤེས་ལ།
སྐྱོ བས་པ་འཇིག་རྟེན་མགོན་པོ་
（༡༡༤༣–༡༢ ༡༧）མཆོག་ནས་བོན་ལ་ལྡང་བའི་བན་དེའི་ཕྱོགས་་་་་
འགའ་ཞིག་གི་ཟེར་སྒྲོས་ཡི་གེར་བཀོད་མཛད་པ་ཙམ་ལས་གཞན་པའི་ཁུངས་
ཅི་ཞིག་ཡོད་ཅེས་གསུངས་སོ།།
་ 《དཔག་བསམ་ལྗོན་བཟང་》ལས་ “བོད་ཀྱི་རྒྱལ་པོ་སྔ་བ་གཉའ་ཁྲི་
བཙན་པོ་འདིས་ཕོ་བྲང་ཡུམ་བུ་བླ་སྒང་བཟུང་ཞིང་། དེ་དུས་སུམ་པའི་བོན་
བྱུང་ལ་དེ་ནས་དེའི་བུ་རྒྱུད་རིམ་པར་བྱུང་བ་ནི། དེ་སྲས་མུ་ཁྲི་བཙན་པོ་
དང་དེ་བཞིན་དུ་དང་ཁྲི་བཙན་པོ་དང་། སོ་ཁྲི་དང་མེར་ཁྲི་དང་སྲིབ་ཁྲི་
བཙན་པོ་སྟེ། སྟོད་གནམ་གྱི་ཁྲི་བདུན་ཏེ་ཕྱི་མའི་དུས་སུ་བོན་བྱུང་།”
ཞེས་གཉའ་ཁྲིའི་དུས་སུམ་པའི་བོན་པོ་བྱུང་ཚུལ་གསལ་བ་ཙམ་ལས་རྡོལ་་་་་་
བོན་གྱི་ཐ་སྙད་ནི་ཐུའུ་བཀྭན་གྱི་རྗེས་སུ་འབྲང་བ་ཤིན་ཏུ་གསལ། ་འཁྱར་



• 293 •
སྒྲུང་ལྡེའུ་བོན་གསུམ་གྱི་གཏམ།
བོན་ཞེས་པ་ཞིག་གྲི་གུམ་གྱི་དུས་སུ་བྱུང་བར་བཤད་པ་དེ་དང་ཕྱོགས་འདྲ་བ་
ནི་དཔག་བསམ་ལྗོན་བཟང་གོང་གི་འཕྲོས་སྲིབ་ཁྲིའི་སྲས་གྲི་གུམ་བཙན་པོའི་
དུས་ཞང་ཞུང་དང་བྲུ་ཤིའི་དུར་བོན་དར་ཞིང་། གྲི་གུམ་གྱི་སྲས་སྤུན་གསུམ་
གྱི་བྱ་ཁྲིའམ་སྤུ་དེ་གུང་རྒྱལ་གྱི་དུས་སྒྲུང་ལྡེའུ་གནས་བོན་གཤེན་པོ་ཆེ་བྱུང་།
ཞེས་གསལ་བ་དེ་དག་ནི་《ཆོས་འབྱུང་མཁས་པའི་དགའ་སྟོན་དུ་》“གནམ་
བོན་གཤེན་པོ་ཆེ་དང་བོན་གཞུང་བྱུང་།” ཞེས་གསུངས་པ་དེའི་འགྲེལ་བཤད་
ཅིག་ཏུ་གོ།
གོང་གསལ་བྱིས་པ་བོང་བུའི་རྣ་བ་ཅན་འདྲེས་ཁྲིད་པའི་ལོ་རྒྱུས་་་་
དང་། ཆོས་ཀྱི་དཔེ་རྣམས་བོན་གྱི་གཞུང་དུ་བསྒྱུར་བའི་ལོ་རྒྱུས་དེ་རིགས་
དང་ཕྱོགས་འདྲའི་ལོ་རྒྱུས་མང་དག་ནི་བོན་གྱི་ཁུངས་སུའང་ཡོད་འདུག་་་་
འགའ་ཞིག་དཔེར་དྲངས་ན་《རྒྱལ་རབས་བོན་གྱི་འབྱུང་གནས་》
（༡༤༦ཤ༧ ༣བ༢） ལས། “ དུས་དེར་བོད་ཡུལ་དབུས་སུ་ནད་མུག་སད་སེར་
མང་དུ་བྱུང་སྟེ་ཅི་བྱས་ཀྱང་མ་བཏུབ་ནས་ཤིན་ཏུ་མ་རྣོ་བ་སྤོ་བེ་གུ་ལ་མོ་་་་་
བཏབ་པས། ཡུལ་འདི་ན་ཕ་མེད་པའི་བུ་ཞིག་ཡོད་པ་དེས་གནོད་འདུག་
ཟེར། དེ་གང་ཡིན་ཅེ་ན་ཁྱིའུ་ལོ་བཅོ་ལྔ་ལོན་པ་ཤ་རྩ་དམར་བ། སྨིན་མ་
ཡར་ལ་གྱེས་པ། དུང་སོ་འཁོར་མར་ཡོད་པ་ཞིག་ངོས་བཟུང་ནས་འདི་ཡིན་
ཞེས་ཟེར། དེ་ཅིས་ཕན་བྱས་པས་བོན་པོ་རུས་མི་གཅིག་པ་བཅུ་གཉིས་ཀྱིས་
གནམ་སེལ་ཆེན་པོ་བྱས་ཏེ་གླང་ཁམ་པ་ལ་བསྐྱོན་ནས་སྐད་རིགས་མི་གཅིག་་་
པའི་ཡུལ་དུ་སྤྲུགས་ན་ཕན་ཟེར་རོ། །དེ་ལྟར་བྱས་ནས་ཁ་ཆེའི་ཡུལ་དུ་སྤྲུགས་
ཏེ། ཁྱིའུ་དེ་ཡང་ལམ་དུ་ཟམ་ཕྲང་དང་གཅན་གཟན་གྱི་མ་རླགས་པར་སློབ་
དཔོན་པདྨ་ཁ་ཆེ་ལ་བྱོན་པ་དང་མཇལ་ནས་ཆོས་བསླབས་པས་ཤེས་རབ་ཆེ་་་



• 294 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྟེ་མིང་ཡང་བོ་ཇི་ས་ཏྭ་ཞེས་བཏགས་སོ། །དེ་བོད་ཀྱི་མོ་བོན་གྱིས་སྤྲུགས་སུ་
བཅུག་པ་ལ་སྙིང་ན་ནས་རྒྱལ་པོ་ལ་སྙན་ཕྲ་བརྫངས་ཏེ་བོན་འདི་སློབ་ཏུ་ཡང་
དཀའ། བཀའ་ནི་དམ་པའི་ཆོས་བདེན་པ་ཞིག་གདའ་བས་བོན་བསྣུབ་ལ་
ཆོས་སྤྱོད་འཚལ་ཞེས་བསྐུར་བས་ལྷ་སྲས་ན་རེ། བོན་བསྣུབ་དུ་རུང་ན་ཉི་ཟླ་
ཡང་ནུབ་ཏུ་རུང་ངམ་ཟེར་ནས་རེ་ཞིག་མ་གསན་ཀྱང་།: གཡུ་སྒྲ་ལ་སོགས་
པའི་བློན་པོ་ཆེན་པོ་ཆོས་ལ་དགའ་བ་རྣམས་ན་རེ། རྗེ་ལགས་ཆང་འཐུང་བ་
ལ་སྔ་མ་ཆུ་ལ་བཙོད་དགོས། ཤ་ཟ་བ་ལ་སྔ་མ་དུད་འགྲོ་གསོད་དགོས། ཡབ་
མེས་ལས་ལྷག་པ་ཞིག་བཞེད་ན། སྔ་མ་བོན་བསྣུབས་ནས་ཆོས་ཀྱི་བསྟན་པ་
འཛུགས་དགོས། དེ་ལ་བླ་མ་ཡང་དགོས་དེ་བསྒྲུབས་ན་ཡབ་མེས་ལས་རྟགས་
དངོས་ཏེ་ཕ་བོང་བུ་ལས་བུ་དྲེའུ། ཕ་གླང་བུ་ལས་བུ་མཛོ་ཕོ་སྐྱེས་པ་ལགས་
ཞེས་དུས་དེ་ཙམ་ན་ཉི་ཟླའི་འོད་ལས་ཀྱང་ལྷག་པ་ཞིག་ཡོང་ཞེས་ཞུས།” ཞེས་
དང་《སྲིད་པའི་བརྒྱུད་ཀྱི་ཁ་བྱང་》（༡༥༢ ཤ༧༧བ༥） ལས། “བོན་རྣམས་
ཆོས་བུ་ནན་བསྒྱུར་བྱེད་དུ་བཅུག དེར་བོན་གྱི་སེམས་ཕྱོགས་མང་པོ་ནི་ཆོས་
ཀྱི་ཁམས་ལུང་ཕྱོགས་སུ་བསྒྱུར། །བོན་གྱི་གཡུང་ཁམས་བརྒྱད་ནི་ཆོས་ཀྱི་
སྟོང་ ཕྲག་ བརྒྱ་ པར་ བསྒྱུར་” ཞེས་ དང་《དར་ རྒྱས་ གསལ་ བའི་ སྒྲོན་་་་་
མ་》༼༦༧༨ ཤ༩༨ན༡）ལས། “བོན་གཡུང་ཡེ་ཁྱབ་ནི་ཆོས་རྨད་དུ་བྱུང་བར་
བསྒྱུར་རོ། །བོན་སྒྲགས་པ་ཐུགས་ཀྱི་དཔེའུ་ཙམ་ནི། ཆོས་མངོན་པ་མཛོད་
དུ་བསྒྱུར་”ཞེས་སོགས་ཀྱིས་ཤེས་ཐུབ་པ་ཡིན། །
དེ་ལྟར་ན་རང་རེས་དེའི་ཕྱོགས་སུ་ལྟ་བའི་ཚེ་བོན་པོ་རྣམས་ཀྱིས་་་་
ཆོས་ལས་བོན་དུ་བསྒྱུར་བ་འདྲ་ཞིག་དང་བོན་པོའི་ཕྱོགས་སུ་བལྟ་བའི་ཚེ་་་་
བན་དེ་རྣམས་ཀྱིས་བོན་ལས་ཆོས་སུ་བསྒྱུར་བ་འདྲ་ཞིག་གི་བཤད་ཚུལ་མང་་་་



• 295 •
སྒྲུང་ལྡེའུ་བོན་གསུམ་གྱི་གཏམ།
པོ་མི་རབས་ནས་མི་རབས་བར་སྤེལ་བཞག་པ་ཞིག་མཐོང་ཐུབ། དེ་དག་ལ་
རང་རེས་བདེན་དཔང་ཅི་ཞིག་ཐུབ་ལ་བྱས་ནའང་འགལ་བ་དང་རྙོག་འཛིང་
ཆེ་རུ་བཏང་བ་ལས་ཕན་པ་ཏིལ་འབྲུ་ཙམ་ཡང་མེད་པ་མ་ཟད་ཆོས་དང་་་་
འཇིག་རྟེན་གཉིས་ཀྱི་ཕྱོགས་ནས་ཧ་ཅང་གུ་དོག་པོ་དང་། ལོ་རྒྱུས་ཀྱི་སྙིང་
དོན་ལ་ངེས་ཤེས་མེད་པའི་རང་རྟགས་གསལ་བར་སྟོན་པ་ལས་ཅི་ཡང་མེད།
གང་ལྟར་ཡང་རྡོལ་བོན་ནས་འཇོལ་བོན་དང་འཁྱར་བོན་དང་བསྒྱུར་བོན་་་་་
ཞེས་བྱ་བ་འདི་དག་ནི་བན་དེས་བོན་ལ་ཇི་ལྟར་སྣང་ཚུལ་གྱི་སྒོ་ནས་བཞག་་་
པའི་མིང་དང་། དེ་དང་འབྲེལ་བའི་རྣམ་དབྱེ་ཙམ་ཞིག་ཡིན་པ་ལས་བོན་གྱི་
ལུགས་དེར་མནའ་དུས་ནས་ཇི་ལྟར་གྲགས་པའམ་ཇི་ལྟར་ཡིན་པའི་ཡིན་་་་་
ལུགས་ཀྱི་རྣམ་དབྱེ་གང་ཞིག་ཀྱང་མ་ཡིན་པས། སྐབས་འདིར་སྒྲུང་དང་
ལྡེའུ་བོན་གསུམ་གྱི་བྱེ་བྲག་ཏུ་གྱུར་བའི་བོན་གྱི་བཤད་གཞི་མིན་པར་ཤེས།
རྒྱུའི་བོན་རིགས་བཞིའི་སྐོར།
《རྒྱལ་རབས་གསལ་བའི་མེ་ལོང་》（ཤ༤༧ང༡༡） ལས། “རྒྱལ་
བློན་སྤུ་དེ་གོང་རྒྱལ་དང་རུ་ལ་སྐྱེས་འདི་གཉིས་ཀྱི་དུས་སུ། གཡུང་དྲུང་གི་
བོན་བྱུང་སྟེ་སྟོན་པ་གཤེན་རབ་མི་བོ་བྱ་བ་སྟག་གཟིག་འོལ་མོའི་ལུང་རིངས་
སུ་སྐུ་འཁྲུངས། ཁམས་ཆེན་པོ་བརྒྱད་ལ་སོགས་པ་བོན་པོའི་ཆོས་ཐམས་ཅད་
ཞང་ཞུང་གི་ཡུལ་ནས་བསྒྱུར་ཏེ་དར་ཤིང་རྒྱས་པར་མཛད། བོན་ལ་རིགས་
དགུ་རུ་ཕྱེ་སྟེ། རྒྱུའི་བོན་པོ་ལ་རིགས་བཞི། འབྲས་བུའི་བོན་པོ་ལ་རིགས་
ལྔའོ། ། འབྲས་བུའི་བོན་རིགས་ལྔ་ནི་གཡུང་དྲུང་ཐེག་པ་བླ་ན་མེད་པ་ལ་་
ཞུགས་པ་སྟེ། བདེ་འགྲོ་མཐོ་རིས་ཀྱི་ལུས་ཐོབ་པར་འདོད་དོ། །རྒྱུའི་བོན་



• 296 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རིགས་བཞི་ནི། ༡. སྣང་གཤེན་བལ་ཐོད་ཅན། ༢. འཕྲུལ་གཤེན་བལ་
ཚོན་ཙན། ༣. ཕྱ་གཤེན་ཇུ་ཐིག་ཅན། ༤. དུར་གཤེན་མཚོན་ཆ་ཅན་ནོ། །
དེ་ལའང་། ༡. སྣང་གཤེན་བལ་ཐོད་ཅན་གྱིས་ཕྱ་དང་གཡང་འགུགས། ལྷ་
དང་སྨན་གསོལ། དགེ་ལེགས་དང་དཔལ་སྐྱེད་ནས་མི་ནོར་རྒྱས་པར་བྱེད། །
༢. འཕྲུལ་གཤེན་བལ་ཚོན་ཅན་གྱིས་མདོ་དང་ཡས་གཏོང་། སྲིད་དང་རྟེན་
འཛུགས། འཕྲལ་ཕུགས་ཀྱི་འགལ་རྐྱེན་ཐམས་ཅད་སེལ་བར་བྱེད་དོ། །
༣. ཕྱ་གཤེན་ཇུ་ཐིག་ཅན་གྱིས་ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་
སེལ། ཟག་བཅས་ཀྱི་མངོན་ཤེས་འཆད་པར་བྱེད། ༤. དུར་གཤེན་མཚོན་
ཆ་ཅན་གྱིས་གསོན་གྱི་གེགས་སེལ། གཤིན་གྱི་དུར་འདེབས། ཆུང་གི་སྲི་
གནོན། གནམ་གྱི་རྒྱུ་སྐར་བལྟ། སའི་འདྲེ་བཏུལ་བ་ཡིན་ནོ། །ཐམས་ཅད་
རྔ་གཤང་གི་སྒྲ་འཁྲོལ་བ་སྟེ་ཆབ་སྲིད་ནི་སྒྲུང་སྟེ་ལྡེའུ་བསྒྱུར་རོ།།” ཞེས་རྒྱུའི་་་
བོན་སྒོ་བཞི་གསལ་བར་བཤད་པ་དང་།དེ་བཞིན་དུ་《ཆོས་འབྱུང་མཁས་པའི་
དགའ་སྟོན།》（ཤརབང༧） ལས་ཀྱང་། “རྒྱུའི་བོན་རིགས་བཞི་སྐད་པ།”
༡. སྣང་གཤེན་བལ་ཐོད་ཅན་གྱི་ཕྱ་དང་གཡང་འགུགས་མི་ནོར་རྒྱས་པར་་་་
བྱེད། ༢. འཕྲུལ་གཤེན་བལ་ཚོན་ཅན་གྱིས་ཡས་དང་མདོས་གཏོང་འགལ་
རྐྱེན་སེལ། ༣. ཕྱ་གཤེན་ཇུ་ཐིག་ཅན་གྱིས་ལེགས་ཉེས་སྟོན། ཟག་བཅས་ཀྱི་
མངོན་ཤེས་འཆད། ༤. དུར་གཤེན་མཚོན་ཆ་ཅན་གྱིས་གསོན་གཤིན་གྱི་
རྩིས་བྱེད། ཐམས་ཅད་རྔ་གཤང་གི་སྒྲ་འཁྲོལ་འཇིམ་པའི་ཤ་བ་ནམ་མཁའ་
ལ་འགྲོ་བ་དང་། རྔ་ལ་བཞོན་ནས་འགྲོ་བ་སོགས་ཟག་བཅས་ཀྱི་རྫུ་འཕྲུལ་
མང་པོ་ཡོད་སྐད།” ཅེས་གསལ་བའི་མེ་ལོང་དང་ཕྱོགས་མཐུན་པའི་སྒོ་ནས་་་
རྒྱུའི་བོན་སྒོ་བཞི་གསལ་བར་བསྟན་པ་དེ་དག་གི་ཕལ་ཆེར་གཟི་བརྗིད་ནས་་་



• 297 •
སྒྲུང་ལྡེའུ་བོན་གསུམ་གྱི་གཏམ།
བཤད་པའི་རྒྱུའི་བོན་སྒོ་རྣམས་དང་དོན་གཅིག་པར་སྣང་།
ཡང་《གཟི་བརྗིད་》ཁ ང༤ ༣༥ ཤ༢༡༨ན༤)ལས། སྣང་གཤེན་
ཐེག་པའི་བོན་སྒོ་ལ། །སྤྱི་རུ་རྣམ་པ་བཞི་ཡིན་ཏེ། །ཆབ་ནག་ཆུ་བོ་སེལ་གྱི་
སྒོ（8)། །ཆབ་དཀར་འདྲེ་དང་སྲི་ཡི་སྒོ（9)། །འཕེན་ཡུལ་མཉམ་བརྗེ་གླུད་
ཀྱི་སྒོ(10)། དཔོན་གསས་ཕྱ་གཉན་གཏོ་ཡི་སྒོ (11)། །དེ་ལྟར་གྱེར་སྒོ་བཞི་
ལས་སུ། །གཅོང་དགུ་ (12） སྐད་ཀྱིས་བརྡ་སྤྲད་ནས། །ཚུལ་དང་ལུགས་
བཞིན་སྤྱོད་པ་ན། །སྣང་གི་སྣང་ཞིང་སྲིད་པ་སྣང་། གཤེན་ནི་དེ་དག་འདུལ་
བས་གཤེན། །སྣང་གཤེན་ཐེག་པའི་བོན་སྒོ་ཡིས། །འགྲོ་བ་ཁ་ལོ་བསྒྱུར་བ་
བོ། །ཞེས་སྣང་གཤེན་ཐེག་པར་བོན་གྱི་སྒོ་བཞི་རུ་བསྟན་ཡོད། །
དེ་ཡང་། ༡. ཆབ་ནག་ཆུ་བོ་སེལ་གྱི་སྒོ་ལ། སྲིད་པ་སྨྲང་ཆེན་སེལ་
གྱི་གཞུང་། ཐུག་དཀར་གཉན་པོ་ལྷ་ཡི་གཞུང་། སྒྲ་བླ་ཝེར་མ་དཔའ་ཁྲོམ་གྱི་
གཞུང་། སྲིང་པ་མིའུ་བརྒྱུད་ཀྱི་གཞུང་སྟེ། ཆབ་ནག་ཆུ་བོའི་གཞུང་ཆེན་པོ་
བཞི་རུ་བསྟན། ༢. ཆབ་དཀར་འདྲེ་དང་སྲིའི་སྒོ་ལ། འདྲེ་དགུ་སྐྱེས་ཀྱིས་
འདེབས་ཤིང་སྲི་བཅུ་ཐུར་དུ་གནོན་པའི་གཞུང་བསྟན། ༣. འཕེན་ཡུལ་
མཉམ་རྗེ་གླུད་ཀྱི་སྒོ་ལ། ཕོ་གླུད་མོ་གླུད་ཆུང་གླུད་གསུམ་བསྟན། ༤. དཔོན་
སྲས་ཕྱ་གཉན་གཏོའི་སྒོ་ལ་དབྱིངས་ཀྱི་ལྷ་ཚོགས་མཆོད་པ། མཁའི་དཔལ་མོ་
བསྐང་བ། ཀློང་གི་དམ་ཅན་བརྟེན་པ། ས་བདག་ཀླུ་གཉན་བཅོས་པའི་ཚུལ་
རྣམས་བསྟན། །
དེ་དག་དང་འབྲེལ་བའི་སྐད་ཀྱི་གཅོང་རྣམ་པ་དགུ་ནི། ༡. གཡུ་་་་
འབྲུག་དར་མའི་གཅོང་སྐད་ཀྱིས་ལྷ་གསུམ་དཔུང་ཚོགས་རྣམས་སྤྱན་འདྲེན་་་
པ། ༢. ཁྱུང་མོ་འཚེར་བའི་གཅོང་སྐད་ཀྱིས་དྲག་པོའི་ལྷ་ཚོགས་རྣམས་



• 298 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བདར་བ། ༣. ངང་མོ་བུ་སྟོར་བའི་གཅོང་སྐད་ཀྱིས་འགྲོ་བ་མིའི་ཚོགས་ཀྱི་ཕུ་
བླན་པ། ༤. རྨ་བྱའི་སྒྲོ་སྐད་གཅོང་གིས་རྐང་བཞི་ཕྱུངས་ཀྱི་ཕྱ་གཡང་
འགུགས་པ། ༥. ཁུ་བྱུག་སྙན་པའི་གཅོང་སྐད་ཀྱིས་ལྷ་སྲིན་གཏོད་ཀྱི་ཚོགས་
རྣམས་ལ་སྤྲོ་བ་བསྐྱེད་པ། ༦. ཅོ་གའི་འགྱུར་སྐད་གཅོང་གི་གླུད་དང་ཡས་
སྔགས་ཀྱི་ལམ་བསྟན་པ། ༧. ནེ་ཙོའི་ཙེང་སྐད་གཅོང་གིས་སྲི་ཡི་བྱུང་གདབ་
པ། ༨. ཕོ་རོག་ལྟོ་སྐད་གཅོང་གིས་སྲི་ཡི་བྱུང་གདབ་པ། ༩. སྟག་སྦྲང་
གཅོང་སྐད་ཀྱིས་སྲི་ཡི་བྱུང་གདབ་བ།དེ་ལྟར་ན་སྣང་ཞེན་ཐེག་པ་ལ་བོན་སྒོ་་་
རྣམ་པ་བཞི་ཞེས་གསལ་བར་བསྟན་པས། གནའ་དུས་སུ་གྲགས་པའི་ལྷ་བོན་
སྒོ་བཞི་ཞེས་པ་དེ་སྣང་གཤེན་ཐེག་པར་ངོས་འཛིན་དགོས་པ་འདྲ་ཞིག་སྣང་་་་
མོད། དེའི་དབང་དུ་བྱས་ན་ཕྱ་གཤེན་ཐེག་པ་དང་། འཕྲུལ་གཤེན་ཐེག་
པ་དང་། སྲིད་གཤེན་ཐེག་པ་གསུམ་ལས་བཤད་པའི་བོན་མང་པོ་ཞིག་
དེར་མ་གཏོགས་པའི་སྐྱོན་དུ་འགྱུར་བས་གནའ་དུས་ལྷ་བོན་སྒོ་བཞི་ཞེས་སུ་་་
གྲགས་པ་དེ་དག་ནི་ཕལ་ཆེར་དུས་ཕྱིས་སུ་རྒྱུའི་ཐེག་པ་བཞི་ཞེས་བཤད་པ་དེ་
དག་དང་དོན་གཅིག་པར་མངོན་ནོ། །
བོན་ཤེས་པ་ཅན་བཅུ་གཉིས་ཀྱི་སྐོར།
བོད་ཡུལ་དུ་དར་བའི་བོན་ཐམས་ཅད་ཀྱི་ཕྱི་མོ་ནི་《དར་རྒྱས་་་་་་
གསལ་བའི་སྒྲོན་མེ་》༼༦༤༤ ཤ༧༥ན༤)ལས་ལུང་དུ་དྲངས་པ་ན། །
“བྱམས་མ་ལས་རྒྱལ་པོ་གཉའ་ཁྲིའི་རིང་ལ་རྒྱུའི་བོན་ཤེས་པ་ཅན་་་་
བཅུ་གཉིས་དར་ཏེ། ༡. མགོན་ཤེས་ལྷ་བོན། ༢. གཡང་ཤེས་ཕྱི་བོན་
（གཡུང་ཤེས་ཆ་བོན) ༣. འགྲོ་ཤེས་གླུད་གཏོང་། ༤. འདུར་ཤེས་སྲིད་



• 299 •
སྒྲུང་ལྡེའུ་བོན་གསུམ་གྱི་གཏམ། །
གཤིན། ༥. གཙང་ཤེས་སྲིད་གཤིན། ༦. སྒྲོལ་ཤེས་ལྷ་བྱེད། ༧. ཕན་ཤེས་
སྨན་དཔྱད་།（སྦྱད) ༨. སྐོས་ཤེས་རྩིས་མཁན། ༩. སྨྲ་ཤེས་གཏོ་དགུ།
༡༠. ལྡིང་ཤེས་ཤ་བ། ༡༡. འཕུར་ཤེས་ཇུ་ཐིག ༡༢. འགྲོ་ཤེས་འཕྲུལ་
བོན་དེ་རྣམས་ལ་ཤེས་པ་བཅུ་གཉིས་ཞེས་བྱ་སྟེ་སྔོན་ལ་རྒྱུ་བོན་དར་རོ།།”
ཞེས་གསལ་བ་དང་། དེ་བཞིན་དུ་《རྒྱལ་རབས་བོན་གྱི་འབྱུང་གནས་》
(༩༩ ཤ༥༠ན༥） ལས་ཀྱང་། “དེ་བས་ཆབ་སྲིད་འཛིན་པའི་རྒྱལ་པོ་རེ་རེའི་
རིང་ལ་སྐུ་སྲུང་གི་གཤིན་རེ། འདྲེན་པའི་བོན་རེ། བཀའ་ཡི་ལོ་པཎ་རེ།
ཐུགས་དམ་གྱི་བོན་རེ་ཡོད་པར་བཤད་པས། གཉའ་ཁྲི་བཙན་པོའི་རིང་ལ་
རྒྱུའི་བོན་ཤེས་པ་བཅུ་གཉིས་ཀྱི་བོན་དར་ཏེ། ༡. མགོན་ཤེས་ལྷ་བོན། ༢.
གཡང་ཤེས་ཕྱ་འདོད། ༣. འགྲོ་ཤེས་གླུད་གཏོང་། ༤. འདུ་ཤེས་སྲིད་
གཤིན། ༥. གཙང་ཤེས་སེལ་འདེབས། ༦. སྒྲོལ་ཤེས་ལྷ་བྱད། ༧. ཕན་ཤེས་
སྨན། ༨. ལྟོ་ཤེས་རྩིས་མཁན། ༩. སྨྲ་ཤེས་གཏོང་དགུ། ༡༠. ལྡིང་ཤེས་ཤ་
བ། ༡༡. འཕུར་ཤེས་ཇུ་ཐིག ༡༢. འགྲོ་ཤེས་འཕྲུལ་བོན། དེ་རྣམས་ལ་
ཤེས་པ་བཅུ་གཉིས་ཟེར་རོ། ་ །ཤིན་ཏུ་དར་ཆེ་བ་བྱུང་ངོ་” ཞེས་ཤེས་པ་
བཅུ་གཉིས་སུ་བསྟན་པ་དེ་དག་ནི་གནའ་དུས་སུ་དར་བ་བོད་ཀྱི་བོན་རྣམས་
ཀྱི་ཕྱི་མོ་རུ་ངེས་པས། སྐབས་འདིར་ཤེས་པ་ཅན་བཅུ་གཉིས་ཀྱི་སྐོར་གསལ་
རྒྱས་སུ་སྤྲོ་བར་བརྩོན་ནོ།།
ཐོག་མར་ཤེས་པ་ཅན་བཅུ་གཉིས་ཀྱི་མཚན་ལ་ཅུང་ཟད་དཔྱད་་་་་
པར་བྱ་སྟེ། ཨང་གཉིས་པར་བྱམས་པའི་ལུང་འདྲེན་གྱི་དཔེར་ “གཡུང་ཤེས་
ཆ་བོན་” ཞེས་གསལ་ནའང་བོན་འབྱུང་ལས་ “གཡང་ཤེས་ཕྱི་འདོད” ཅེས་་་་
གསལ་བ་དེ་ལྟར་ན་ “གཡང་ཤེས་ཕྱ་བོན་” ཞེས་པ་ནི་ཤེས་སླའོ། །ཨང་དྲུག་



• 300 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པར་བྱམས་མའི་ལུང་ལས་ “སྒྲོལ་ཤེས་ལྟ་བྱད་” ཅེས་དང་བོན་འབྱུང་ལས་་་་
“སྒྲོལ་ཤེས་ལྷ་བྱད”ཅེས“ལྟ་”དང་“ལྷ་”ཞེས་པའི་ཁྱད་པར་བྱུང་ཞིང་ལྷ་བྱད་
དང་ལྟ་བྱད་གང་གི་དབང་དུ་བཏང་ནའང་གོ་དོན་དེ་ཙམ་མེད་ཅིང་བྱད་ཀྱི་
ཚིག་ཡོད་པའི་དབང་དུ་བྱས་ན་ “གཏད་བྱད་” ཡིན་པ་ལ་ཐེ་ཚོམ་ཅིའང་མ་་
མཆིས་ཤིང་། སྒྲོལ་བ་ནི་སྐབས་འདིར་འགྲོལ་བའི་དོན་ལ་འཇུག་ཅིང་དེའང་
ཨང་བཅུ་གཉིས་པ་འཕྲུལ་བོན་གྱི་དྲག་པོའི་ལས་སྒྲོལ་བ་དང་ཕན་ཚུན་གོ་་་་
དོན་མི་འཁྲུགས་ཅིང་གོ་བདེ་བའི་ཕྱིར་དུ་ “འགྲོལ་ཤེས་གཏད་བྱད་” ཅེས་་་་
འགོད་རྒྱུ་ཡིན། ཨང་བརྒྱད་པར་བོན་འབྱུང་ལས་“ལྟོ་ཤེས་རྩིད་མཁན་”ཞེས་
གསལ་བ་དེ་བྱམས་མའི་ལུང་ལས་ “སྐོས་ཤེས་རྩིས་མཁན་” ཞེས་སྲིད་པ་སྐོས་
སུ་འདེབས་པའི་དབང་དུ་བྱས་པ་དེ་རང་དབང་བཙན་པར་བྱས། ཨང་དགུ་
པར། དཔེ་གཉིས་ཆ་ནས་“སྨྲ་ཤེས་གཏོ་དགུ་”ཞེས་པ་བྱུང་ནའང་གོ་དོན་དེ་
ཙམ་ཆེ་ཞིང་ཆབ་ནག་ཆུ་བོའི་གཞུང་ཆེན་པོ་བཞི་ལས་སྲིད་པ་མིའུ་བརྒྱུད་ཀྱི་
གཞུང་ཞེས་པ་གནའ་བོའི་དུས་ཀྱི་ཚོ་རབས་རྣམས་བཤད་ཅིང་བདེན་པའི་་་་
སྨྲང་གིས་བཀྲོལ་དགོས་པ་འདི་ནི་གཏོ་དང་གླུད་ཀྱི་གྱེར་སྒེར་མེད་དུ་མི་རུང་
བ་ཞིག་ཡིན་སྟབས་“སྨྲང་ཤེས་གཏོ་དགུ་”ཞེས་བྱ་བ་ཡིན། །
ཨང་བཅུ་གཉིས་པར། དཔེ་གཉིས་ཆ་ནས་ “འགྲོ་ཤེས་འཕྲུལ་
བོན་”ཞེས་པ་བྱུང་ནའང་འཕྲུལ་བོན་གྱི་དོན་ནི་མངོན་སྤྱོད་ཀྱི་བོན་སྒོ་སྟེ།
དེ་ནི་རྒྱུའི་བོན་བཞིའི་ནང་ཚན་འཕྲུལ་གཤེན་ཐེག་པའི་སྐབས་སུ་ཆེས་གསལ་
བར་བསྟན་པས་ན་སྐབས་འདིར་ “སྒྲོལ་ཤེས་འཕྲུལ་བོན་” ཞེས་པ་ནི་ཡང་་་་
དག་པར་ཤེས་སོ།། །
དེ་ལྟར་ན་གནའ་དུས་སུ་བྱུང་བའི་བོན་ཤེས་པ་ཅན་བཅུ་གཉིས་ཀྱི་



• 301 •
སྒྲུང་ལྡེའུ་བོན་གསུམ་གྱི་གཏམ།
མཚན་ནི། ༡. མགོན་ཤེས་ལྷ་བོན། ༢. གཡང་ཤེས་ཕུ་བོན། ༣. འགྲོ་ཤེས་
གླུད་གཏོང་། ༤. འདུར་ཤེས་སྲིད་གཤེན། ༥. གཙང་ཤེས་སེལ་འདེབས།
༦. འགྲོལ་ཤེས་གཏད་བྱད། ༧. ཕན་ཤེས་སྨན་དཔྱད། ༨. སྐོས་ཤེས་རྩིས་
མཁན། ༩. སྨྲང་ཤེས་གཏོ་དགུ། ༡༠. ལྡིང་ཤེས་ཤ་བ། ༡༡. འཕུར་ཤེས་ཇུ་
ཐིག ༡༢. སྒྲོལ་ཤེས་འཕྲུལ་བོན།
ཞེས་བྱ་བ་རྣམས་ཡིན་པ་དེ་དག་རེ་རེ་བཞིན་གསལ་པོར་བཤད་རྒྱུ་
ཡིན།
མགོན་ཤེས་ལྷ་བོན།
མགོན་ཤེས་ལྷའི་བོན་དུ་གྲགས་པ་འདི་ནི། ཆབ་ནག་ཆུ་བོ་སེལ་
གྱི་སྒོར་གཞུང་ཆེན་པོ་བཞི་རུ་ཕྱེས་པ་ལས། ཐུག་དཀར་གཉན་པོ་ལྷའི་
གཞུང་ཞེས་བྱ་བ་དང་སྒྲ་བླ་ཝེར་མ་དཔའ་ཁྲོམ་གྱི་གཞུང་ཞེས་བྱ་བ་དེ་དག་་་་
གི་གཙོར་བྱས་པའི་བོན་རྣམས་ཡིན་ཏེ།
ཐུག་དཀར་གྱི་གཞུང་སྐོར།
ཐུག་དཀར་དང་ཝེར་མ་དེ་དག་བོན་གཤེན་རྣམས་ལ་ཆེས་གལ་་་་་
གནད་ཆེ་བའི་ལྷའམ་བོན་གཤེན་རྣམས་དང་བྲལ་མི་རུང་བའི་སྲུང་མ་ཁྱད་་་་
པར་ཅན་ཞིག་ཡིན་ངེས་པ་ནི་《 བོན་ཀྱི་ལུགས་རྙིང་སྲིད་པ་སྤྱི་མདོས་》
ཤ༡༣ན༥） ལས། “དཔོན་གསས་ལ་ཅི་ཆེ་ན། །དཔོན་གསས་ལ་ཐོད་
དཀར་ཆེ། །“ཐོད་དཀར་ནི་སྤྲིན་ལྟར་འཁྲིགས། །སྡོང་བ་ནི་གསས་དང་
སྡོང་། །འགྲོགས་པ་ཡང་གསས་དང་འགྲོགས། །མགོན་པ་ཡང་གསས་ལ་



• 302 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མགོན། །བཤམ་བཤམ་གྱི་མཆོད་པ་འབུལ། །ངན་འདྲེས་ཀྱི་ནོངས་པ་ཐོལ། །
དཔོན་གསས་ཅི་ཆེ་ན། དཔོན་གསས་ལ་ཝེར་མ་ཆེ། །ཝེར་མ་ནི་བུ་ཡུག་
འཚུབ། །སྡོང་བ་ནི་གསས་དང་སྡོང་། །འགྲོགས་པ་ཡང་གསས་དང་
འགྲོགས། །མགོན་པ་ཡང་གསས་ལ་མགོན། །བཤམ་བཤམ་གྱི་མཆོད་པ་
འབུལ། །ངན་འདྲེས་གྱི་ནོངས་པ་ཐོལ།” ཞེས་པར་ “ ཐོད་དཀར” ཞེས་
གསལ་ནའང་དོན་དུ་ཐུག་ཀར་ཡིན་པ་དང་། ཐུག་ཀར་དང་ཝེར་མ་རྣམས་
གསས་སམ་བོན་གཤེན་གྱི་མགོན་ཡིན་པ་ཤིན་ཏུ་གསལ་བར་བསྟན་པ་ཡིན།
ཡེ་སྲིད་ལྷ་གཞུང་དཀར་པོ་ལ་ལྷ་འཁོར་གསུམ་བརྒྱ་དྲུག་ཅུ། ཡེ་
དབང་གཉན་གཞུང་ཁྲ་བོ་ལ་ལྷ་འཁོར་ཉི་བརྒྱ་ལྔ་ཅུ། ཡེ་འདུལ་དམག་
གཞུང་ནག་པོ་ལ་ལྷ་འཁོར་བརྒྱ་དང་རྩ་བརྒྱད་རེ་ཡོད་པ་སྟེ། སློབ་དཔོན་
པདྨས་མཛད་པའི་ 《ལྷ་བསང་རྒྱགས་བརྔན་ཆེན་མོ་》（ཤ༡༠བ༡） ལས་་་་་
“ཐུགས་དཀར་སུམ་བརྒྱ་དྲུག་ཅུ་བསང་། །འབར་མ་ཉིས་བརྒྱ་ལྔ་ཅུ་བསང་།།
ཝེར་མ་བརྒྱ་དང་བརྒྱད་ཅུ་བསང་།” ། ཞེས་གསུངས་པ་དེ་དག་ཏུ་ངེས་
ཤིང་། དེ་རྣམས་ཀྱི་ཡང་འཁོར་དང་བཅས་པའི་ལྷ་ཚོགས་གཅིག་ཏུ་དྲིལ་
བས་ཐུགས་དཀར་གྱི་ལྷ་འཁོར་དགུ་ཁྲིར་སྲིད་པ་ཡིན། ཐུག་དཀར་གྱི་ལྷ་
འཁོར་དགུ་ཁྲི་ལ་གླིང་མཁར་དགུ་ཁྲི་སྟེ། ནམ་མཁའ་ཡངས་པའི་མཐོངས་ན་
གླིང་མཁར་ནམ་མཁའི་རྫོང་ཆེན་རང་གྲུབ་རིན་པོ་ཆེའི་སྤྲུལ་པའི་གསས་་་་་
མཁར་དུ་སྲིད་ཅིང་། དེའང་ཡོད་པ་ནི་ཡེ་དང་ཡོད་ཀྱི་མཚམས་ན་ཡོད་ལ།
བཟུང་བ་ནི་ཐུག་དཀར་གྱི་ལྷ་ཚོགས་དམག་འཁོར་དང་བཅས་པ་དགུ་ཁྲི་་་་་
དགུ་འབུམ་གྱིས་བཟུང་ངོ༌། །ཐུགས་དཀར་གྱི་ལྷ་ཡབ་སྲས་བཅུ། དགུང་
སྨན་མཆེད་བདུན་ཡུམ་དང་བཅས་པར་ཐུག་དཀར་ཀྱི་ལྷ་དམག་དགུ་ཁྲི་དགུ་



སྒྲུང་ལྡེའུ་བོན་གསུམ་གྱི་གཏམ། • 303 •
འབུམ་གྱིས་བསྐོར་བ་དེ་དག་ནི་རྟག་ཏུ་བརྟེན་ཅིང་མཆོད་པས་སྐྱེས་བུའི་་་་་
གྲོགས་སུ་བྲལ་མི་རུང་བ་ཞིག་ཡིན་ལ། ཁྱད་པར་དུ་འཕེལ་ཆེན་ཡག་ཁ་
བརྗོད་པའི་དུས་(13）དང་། ཤས་ཆེན་དམག་ལ་ཆས་པའི་དུས་(14）དང་།
རྒྱུག་ཆེན་བྱ་རྡང་བཀྱག་པའི་དུས་(15）དང་། ལྷ་དམག་དགྲ་ལ་བཤིག་པའི་
དུས་(16)དང་། རྒྱལ་པོས་རྒྱལ་ས་གནོན་པའི་དུས་(17)དང་། བཙུན་མོས་
རྩ་དཀར་སྤེལ་བའི་དུས་ (18）དང༌། བློན་པོས་དར་ས་འཛིན་པའི་དུས་
（19）དང་ ཡོ་མ་འཕེལ་ཁ་བརྩི་བའི་དུས་ཏེ་ཤིན་ཏུ་དོ་གལ་ཆེ་བའི་དུས་
སྐབས་རྣམ་པ་བརྒྱད་དུ་དགོས་ངེས་པ་ཡིན། །
ཐུགས་དཀར་གྱི་ལྷ་གཞུང་ལ་བརྟེན་ལུགས་ཀྱང་མ་བརྟགས་ལ་་་་་་
གཟབ་པའི་ཐོ་ཅོ་མི་བྱེད། མཐོང་མཐོང་ཡས་སུ་མི་བྱེད། ཐོས་ཐོས་བོན་དུ་
མི་གྱེར། དྲན་དྲན་གླུ་རུ་མི་ལེན་ཞིང་། བཀའ་དང་གཞུང་བཞིན་དུ་སྤྱད་
དགོས་ལ་འཇིག་རྟེན་གྱི་ལྷ་ཚོགས་ནི་གཙང་མ་ལ་དགའ་ཞིང་སྨེ་བ་་་་་
འཇིགས་པས་གཙང་སྨེ་མ་འདྲེས་པ་བྱེད་དགོས། ལྷག་པར་དུ་ཐུག་ཀར་གྱི་
ལྷག་གཞུང་ལ་གཙང་སྨེ་མ་འདྲེས་ཤིང་དག་པར་བྱ་དགོས་པ་ནི་ཤིན་ཏུ་ནས་
ཀྱང་གལ་ཆེ།
ཐུག་དཀར་གྱི་ལྷ་གཞུང་ཆ་ཙམ་སྨོས་ན་དབེན་ཞིང་གཙང་པའི་་་་་
གནས་སུ་ཐུག་ཀར་གྱི་ལྷ་ཚོགས་མཆོད་པའི་དཀྱིལ་འཁོར་བཞེངས་ཤིང་་་་་
བཤོས་གཙང་ཟུར་གསུམ་པ་དང་། ཇ་ཆང་གི་སྐྱེམས་ཕུད། དམ་ཚིག་གི་
རྫས་རྣམས་དབུས་སུ་བཀོད། མདའ་དར་དང་མེ་ལོང་དང་། འཕན་
གདུགས་བླ་བྲེ་སོགས་མཆོད་རྫས་ཀྱི་ཡོ་བྱད་ཅི་འབྱོར་བས་མཐའ་ནས་་་་
བསྐོར། རྔ་དང་གཤང་དང་དུང་དང་གླིང་བུ་ལ་སོགས་པའི་སྐད་ཀྱིས་འབོད་
。。。



• 304 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཅིང་། ཚིག་བཤད་བཏང་རག་གི་དབྱངས་ཀྱིས་བཀྲོལ་ནས་ཐུག་ཀར་གྱི་སྙིང་
པོ་འཛབ་བགྲང་བ་དང་། སྐུ་གསུང་ཡོན་ཏན་གྱི་སྒོ་ནས་བསྟོད་དེ་འཕྲིན་
ལས་རྣམ་པ་བཞིར་གཏོགས་པའི་ལས་གང་ལ་གང་འདོད་པ་དག་བཅོལ་བར་
བྱ་དགོས། དེ་ལྟར་བགྱིས་པས་མེད་པ་ལ་ཡོད་པར་འགྱུར་སྲིད་པ་དང་སྟོང་
པ་ལ་གང་བར་འགྱུར་སྲིད་པ་དང་འཇིག་པ་ལ་ཆགས་པར་འགྱུར་སྲིད་པ་་་་་
དང་། དམན་པ་ལ་མཐོན་པོར་འགྱུར་སྲིད་པ། དབུལ་བ་ལ་ཕྱུག་པོར་
འགྱུར་སྲིད་པ་དང་རྨང་བ་ལ་འཕན་པར་འགྱུར་(20）སྲིད་པ་ཁས་ཞན་པ་ལ་
དཔའ་བོར་འགྱུར་སྲིད་པ་དང་གཞན་ཡང་རྒྱལ་ཁམས་དང་མངའ་རིས་དར་
བར་འགྱུར་བ། ནད་ཡམས་དང་འཁྲུགས་པོ་ཞི་བར་འགྱུར་བ་དང་བཀྲ་ཤིས་
དང་དགེ་ལེགས་འཕེལ་བར་འགྱུར་བ། སྣང་སྲིད་དགེ་བ་ལ་མོས་པར་འགྱུར་
བ་སོགས་ནི་ཐུག་ཀར་གྱི་ལྷའི་འཕྲིན་ལས་སུ་སྲིད་ཅིང་། དེ་དག་ནི་ཐུག་ཀར་
གྱི་ལྷས་མཛད་པས་ཡོངས་འགྲུབ་སྲིད་པའི་ཚུལ་གཟི་བརྗིད་（21）དུ་གསལ་
བར་གསུངས་ཡོད།
སྒྲ་བླ་ཝེར་མའི་སྐོར།
སྒྲ་བླ་ཝེར་མ་དཔའ་ཁྲོམ་གྱི་གཞུང་ལ། སྒྲ་བླ་གཉན་གྱི་གཞུང་དང་
ཝེར་མ་གཉན་གྱི་གཞུང་། ཅང་སེང་གཉན་གྱི་གཞུང་དང་ཤུགས་མགོན་
གཉན་གྱི་གཞུང་སྟེ་བཞི་ཡོད། སྒྲ་བླ་གཉན་གྱི་གཞུང་ལ་ཡང་། ཡེ་སྲིད་
འཕྲུལ་གྱི་སྒྲ་བླ་དང་ཡེ་རྗེ་སྨོན་པའི་སྒྲ་བླ། ཡེ་དབང་མཐུ་ཡི་སྒྲ་བླ་སྟེ་གསུམ་
ཡོད་དེ།
ཡེ་སྲིད་འཕྲུལ་གྱི་སྒྲ་བླ་ནི་སྒྲ་བླ་ཁྱུང་ཆེན་རལ་ཆེན་ཞེས་བྱ་བ་དེ་་་་
ཉིད་ཡིན་ཞིང་དེ་ལས་ཡེ་མཁྱེན་སྒྲ་བླའི་དམག་ཚོགས་རྣམས་གྲོལ་བ་སྟེ། དེ་



• 305 •
སྒྲུང་ལྡེའུ་བོན་གསུམ་གྱི་གཏམ། །
ཡང་སྤྱི་གཙུག་གི་ནོར་བུ་རིན་ཆེན་ལས་སྒྲ་བླ་ཡིད་བཞིན་ལྷ་དབང་གྲོལ་བ་་་་
དང་ཁྱུང་རྒྱུ་གསས་གཡོན་ལས་སྒྲ་བླ་ལྷ་གསས་དར་མ་གྲོལ་བ་དང་། རྣ་བ་
གཡས་གཡོན་ལས་སྒྲ་བླ་དར་ཆེན་གཡུ་འབྲུག་གྲོལ་བ་དང་སྤྱན་མིག་གཡས་་་་
གཡོན་ལས་སྒྲ་བླ་ཡོད་ཁམས་ཀུན་གསལ་གྲོལ་བ་དང་། ཁྱུང་མཆུ་བར་དུ་
བགྲད་པ་ལས་སྒྲ་བླ་ཁྱུང་ནག་ཤ་ཟན་གྲོལ་བ་དང་སྒྲོ་ཆེན་སུམ་བརྒྱ་དྲུག་ཅུ་་་
ལས་སྒྲ་བླ་སུམ་བརྒྱ་དྲུག་ཅུར་གྲོལ་བ་དང་། ཐེལ་ཤོག་གསེར་གྱི་འདབ་མ་
ལས་སྒྲ་བླ་ཉི་ཁྲི་དགུ་འབུམ་དུ་གྲོལ་བ་དང་། ཁྱུང་སྡེར་ས་ལ་འཛུགས་པ་
ལས་སྒྲ་བླ་ཀླུ་འདུལ་ཁྱུང་ཆེན་སྲིད་པ་སྟེ་དེ་ནི་སྲིད་པ་ཆགས་པའི་དུས་ནས་་་
སྲིད་པས་ན་“ཡེ་ནས་སྲིད་པའི་སྒྲ་བླ་”ཞེས་བྱ་བ་ཡིན།
ཡེ་རྗེ་སྨོན་པའི་སྒྲ་བླ་ནི། སྔོན་སྲིད་པ་ཆགས་པའི་གཞི་ལ་མི་བརྒྱུད་
གྲོལ་བའི་རྒྱུ་མ་དེར་གཡས་ཀྱི་གསེར་རི་གཡུ་ཡི་ལུང་པ་ཅན་དང་གཡོན་གྱི་་་་
དུང་རི་མཆོང་གི་ལུང་པ་ཅན་གཉིས་ཀྱི་བར་དུ་ཤེལ་བྲག་འོད་ཀྱི་མཚོ་ཞིག་་་་
སྲིད་ཅིང་། དེ་ལས་སྒྲ་བླ་སྨོན་པའི་སེང་གསུམ་བྱུང་ལ། དེ་ལས་གྲོལ་བའི་མི་
བརྒྱུད་དུ་མི་བརྒྱུད་རེ་རེ་ལ་སྒྲ་བླ་རེ་རེ་སྒྲ་ལྷ་རེ་རེ་ལ་ལྷ་དམག་རེ་རེ་ལྷ་་་་
དམག་རེ་རེ་ཁ་འཛིན་རེ་རེ། ཁ་འཛིན་རེ་རེ་ལ་རྫིའུ་རེ་རེ་བྱུང་བ་དེ་དག་
ལ་ཡེ་རྗེ་སྨོན་པའི་སྒྲ་བླ་ཞེས་བྱ་བ་ཡིན།
ཡེ་དབང་མཐུའི་སྒྲ་བླ་ནི། ཡེ་གཤེན་དབང་རྫོགས་ཀྱིས་སྲིད་པ་
བརྒྱུད་ཀྱི་ལྷ་ཚོགས་བདར་ནས་མཆོད་ཅིང་བརྟེན་པའི་དྲ་མ་མཆེད་དགུ་་་་
(22） སྒྲ་བླའི་གཞུང་ཆེན་པོ་བཞི་སྟེ། རང་བཞིན་སྤྲུལ་ལ་འཕྲུལ་གྱི་གཞུང་
དང་རང་གྲུབ་རིན་ཆེན་མཁར་གྱི་གཞུང་དང་བཞིར་ཡོད་པ་དེ་དག་ལ་ཡེ་་་་
དབང་མཐུ་རྫོགས་དྲྭ་མའི་གཞུང་བཞི་ཞེས་གྲགས།



• 306 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཝེར་མ་གཉེན་གྱི་གཞུང་ནི་སྔོན་ལྷ་སྲས་དབོན་གསུམ་གྱི་རྫུ་འཕྲུལ་་
ལས་ནམ་མཁའ་སྟོང་པའི་དབྱིངས་ནས་རིན་ཆེན་སྣ་ལྔ་སྒོ་ང་ཞིག་རང་་་་་
བཞིན་ཤུགས་ཀྱིས་བརྡོལ་བའི་སྒོང་ཤུན་ལས་སྐྱོབ་པའི་སྒོ་རུ་སྲིད་པ་དང་སྒོ་་་
ངའི་བདར་ཤ་ལས་སྲུང་བའི་མཚོན་ཆ་དང་། སྒོང་ཆུ་ལས་དཔའ་བའི་ངར་
ཆུ་དང་སྒོང་སྲི་ལས་འཁྲ་བའི་མཁར་ཏེ། ཁྲོ་ཆུ་དམུ་རྫོང་མུན་གྱི་མཁར་ཆེན་
པོ། གསལ་བ་ཉི་མའི་ཁ་འོད་འཕྲོག་པ་དེ་ཉིད་སྲིད་ཅིང་། སྒོ་ང་ནང་གི་
སྙིང་པོ་ལས་རྫུ་འཕྲུལ་གྱི་མི་བོ་གཅིག་ཏུ་སྲིད་པ་ནི་སེང་གེའི་མགོ་བོ་ལ་དབྱེ་་་
ཡི་རྣ་བ་དང་ལྡན་པ། འཁྲོ་བའི་གདོང་པ་ལ་གླང་ཆེན་གྱི་སྣ་ཞགས་དང་ལྡན་
པ། ཆུ་སྲིན་གྱི་ཞལ་ལ་རྒྱ་སྟག་གི་མཆེ་བ་དང་ལྡན་པ། རལ་གྲིའི་རྐང་པ་ལ་
ཆུ་གྲིའི་གཤོག་པ་དང་ལྡན་པ། ཁྱུང་ཆེན་གྱི་རྭ་དབལ་ལ་ཡིད་བཞིན་ནོར་
བུའི་དབུ་རྒྱན་དང་ལྡན་པ། མཚན་དུ་དབལ་ཆེན་ཝེར་མ་ཉི་ཉ་ཞེས་སུ་
གྲགས་པ་དེ་ལས་ཝེར་མེའི་གཞུང་བཞི་རུ་གྲོལ་བ་སྟེ། ཝེར་དང་བསྡེབས་པ་
ལས་ལྷའི་ཝེར་མ་བདུད་འདུལ་སྲིད་པ་དང་ཝེར་མ་གཉན་དང་བསྡེབས་པ་་་
ལས་གཉན་གྱི་ཝེར་མ་དགྲ་འདུལ་སྲིད་པ་དང་། ཝེར་མ་ཁྱུང་དང་བསྡེབས་
པ་ལས་ཁྱུང་གི་ཝེར་མ་ཀླུ་འདུལ་སྲིད་པ་དང་། ཝེར་མ་སེང་དང་བསྡེབས་པ་
ལས་དཔའ་ཝེར་མཆེད་གསུམ་དུ་སྲིད་པ་དེ་དག་ལ་ཝེར་མ་དཔའ་བའི་་་་་
གཞུང་ཆེན་པོ་བཞི་རུ་གྲགས་ཤིང་། དེ་རྣམས་ལས་ཝེར་མ་དཔའ་བའི་
དཔའ་ཁྲོམ་ཝེར་མའི་དམག་ཚོགས་དགུ་ཁྲི་དགུ་འབུམ་དང་བཅས་པ་རྣམས་
གྲོལ་ཏེ་ཀུན་ཀྱང་ལྷ་ལས་གྲོལ་ཞིང་གསས་ལས་ཆད་ལ་དབལ་དང་འདྲ་ཞིང་་་་
དགྲ་བགེགས་ལོག་པར་འདྲེན་པའི་ཚོགས་རྣམས་འདུལ་བའི་གཉེན་པོར་་་་་་
བྱུང་བ་ཡིན།



སྒྲུང་ལྡེའུ་བོན་གསུམ་གྱི་གཏམ། • 307 •
ཅང་སེང་གཉན་གྱི་གཞུང་ནི་ཅང་སེང་ལྕམ་དྲལ་གྱི་གཞུང་བཞི་རུ་
གྲགས་པ་རྣམས་ཏེ། བྱེས་ཐུབ་དཔའ་བོ་སྤུན་དྲུག་(23)གི་གཞུང་དང་།
གཞིས་སྲུང་ཁྲ་མོ་རྫོང་དྲུག་ （24）གི་གཞུང་དང་། ཅང་སེང་མགྲོན་གཡག་
བཅུ་གསུམ་ (25）གྱི་གཞུང་དང་། ལམ་ལྷ་གཉེན་པོ་མཆེད་བརྒྱད་（26）ཀྱི་
གཞུང་རྣམས་ཡིན། །
ཤུགས་མགོན་གྱི་གཞུང་ནི་ཤུགས་མགོན་རྫིའུ་བཅུ་གསུམ་（27）སྟེ།
ཁ་དྲག་སྲིད་པའི་ཤུགས་མགོན་ལས་ཤུགས་མགོན་བརྒྱ་དང་རྩ་བརྒྱད་དུ་གྲོལ་
ཞིང་། དེའང་སྲིད་པའི་དཔེ་སྲོལ་བཞིན་དུ་སྲིད་པ་རེ་རེ་ལ་ཤུགས་མགོན་རེ་
རེ་དང་ཤུགས་མགོན་རེ་རེ་ལ་སྨྲང་གཞུང་རེ་རེ། ཆོག་རབས་རེ་རེ་རྣམས་སུ་
སྲིད་པ་དེ་དག་ཡིན། །
སྣང་གཤེན་པ་རྣམས་ཀྱིས་སྒྲ་བླ་ཝེར་མའི་དམག་ཚོགས་དང་ཅང་་་་
གསེང་མགྲོན་གཡག་བཅུ་གསུམ་དང་ཤུགས་མགོན་རྫོའུ་བཅུ་སུམ་ལ་སོགས་་
པ་དེ་རྣམས་དཀར་གསུམ་ཕུད་ཀྱིས་བཏོན་ཅིང་། དམར་གསུམ་དོན་གྱིས་
གསོལ་བ་དང་བདུད་རྩི་སྨན་གྱི་མཆོད་དེ་སྣང་སྲིད་ཁ་ཡོ་སྙོམས་ཤིང་བོན་གྱི་
བསྟན་པ་བསྲུང་བ་དང་སྡང་བའི་དགྲ་བགེགས་འདུལ་ཞིང་འཇིག་རྟེན་བདེ་
ལ་འགོད་པའི་ཚུལ་སྣང་གཤེན་གྱི་ལོ་རྒྱུས་རྣམས་ལས་གསལ་ཞིང་ཐུབ་པ་་་་
ཡིན།
སྒྲ་བླ་བསེའུ་རུ་གཅིག་སྐོར།
ཝེར་མའི་སྐོར་གསལ་ཁ་ཆེས་ཐོབ་པ་ཞིག་ནི་《སྣང་གསལ་སྒྲོན་་་་་
མེ་》(༤ ༡༨ ཤ༢༠༩བ༣）ལས་“མཐུ་ཆེན་ཝེར་མའི་དམག་ཚོགས་ལ། བྱེས་



• 308 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཐུབ་མང་སྟེ་གཡུལ་ཐུབ་ཉུང་། །གཡུལ་ཐུབ་བསེའུ་རུ་གཅིག་ཡིན། །བསེའུ་
པགས་པ་དམར་བ་ཡིན། །བསེ་ལ་གྲང་འབྲུམ་ཡོད་པ་དེ། །ཕ་དེ་གསེར་སྦལ་
ཡིན་པར་ངེས། །བསེ་ལ་རི་མོ་ཡོད་པ་དང་། །རྭ་ལ་འོད་ཟེར་འཕྲོ་བ་དེ། །
མ་ནི་མཚོ་སྨན་ཡིན་པར་བརྟགས། །ཁ་དྲག་བསེའུ་རུ་གཅིག་ལ། །དབང་ནི་
ཀླུ་ཡི་རྒྱལ་པོས་བྱིན། །མཐུ་ནི་ས་བདག་རྒྱལ་པོས་བསྐྱེད། །འདི་སྟོད་ལ་ཁྱུང་
གསུམ་རྩེ་སྤྲོད་ཡོད། །ཁྱུང་ཡིན་པའི་རྟགས་སུ་བྱ་གཤོག་ཡོད། །སྦལ་པ་ཡིན་
པའི་རྟགས་སུ་ནི། །ལུས་ལ་ཆུ་རིས་ཆགས་པ་ཡིན། །བ་ཡིན་རྟགས་གཟུགས་
བཞི་མགོ་དང་འདྲ། །རྔ་རྙིང་དག་དང་དྲུག་ཏུ་ཡོད། །བ་དང་སྦལ་པ་ཁྱུང་
དང་གསུམ། །ལྷ་དང་ཀླུ་དང་སྦྲུལ་དང་དྲུག །སྣང་བ་མུན་པ་གཉིས་དང་
བརྒྱད། ། སྨོན་ལམ་གྲོལ་ཕུག་དེ་དང་དགུ། །ཁ་དྲག་བསེའུ་འདི་ལ་ཚང་། །
རྒྱལ་པོའི་རྟགས་སུ་ལ་ཐོད་ཡོད། །རྒྱལ་མོའི་རྟགས་སུ་བྲང་རྒྱན་ཡོད། །རྒྱལ་
བུའི་རྟགས་སུ་གསེར་ཆབ་ཡོད། །གནས་ནི་རི་རབ་རྩེ་ལ་གནས། །རི་དྲག་
རྣམས་ཀྱང་འབངས་སུ་བསྐོར། །རྒྱུག་ནི་ཆུ་བོའི་གཞུང་ལ་རྒྱུག །ཆུ་བྲན་
རྣམས་ཀྱང་འབངས་སུ་བསྐོར། །འཛེགས་ནི་དགེ་བའི་སྐས་ལ་འཛེགས། །
འདུག་ནི་ཆོས་ཀྱི་མེ་ཆེན་སྟེང་ན་འདུག །དམྱལ་བ་རྣམས་ཀྱང་དམྱལ་ཐག་
གཅོད། །ཟས་སུ་མི་ཤ་རྟ་ཤ་ཟ། །སྐོམ་དུ་མི་ཁྲག་རྟ་ཁྲག་འཐུང་། །བསེའུ་
གཤིན་ཡུལ་བྱོན་རྩ་ན། །གཤིན་རྗེ་ཡོངས་ཀྱིས་མཚན་གསོལ་བ། །བསེའུ་
གཤིན་རྗེ་ཆོས་རྒྱལ་ཟེར། །ཕྱག་ན་ཁྲག་ཤིང་ནག་པོ་བསྣམས། །གཤིན་རྗེ་
རྣམས་ཀྱི་དམག་དཔོན་བྱེད། །སྟེང་ལྷ་ཡི་ཡུལ་དེར་བྱོན་རྩ་ན། །ལྷ་རྣམས་
ཡོངས་ཀྱི་མཚན་གསོལ་བ། །ཆོས་སྐྱོང་མ་ཧཱ་ཀཱ་ལ་ཟེར། །ཕྱག་ན་ཙན་དན་
བེན་ཆེན་བསྣམས། །ལྷ་རྣམས་ཡོངས་ཀྱི་དམག་དཔོན་མཛད། །ལྷ་མིན་ཡུལ་



• 309 •
--
-
སྒྲུང་ལྡེའུ་བོན་གསུམ་གྱི་གཏམ།
དེར་བྱོན་ཙ་ན། །ལྷ་མིན་ཡོངས་ཀྱིས་མཚན་གསོལ་བ། །བསེའུ་ལྷ་དབང་
དྭངས་སངས་ཟེར། །ཕྱག་ན་གསེར་མདང་ཁྲ་མོ་བསྣམས། །ལྷ་མིན་རྣམས་
ཀྱི་དམག་དཔོན་མཛད། །བསེའུ་གཉན་ཡུལ་བྱོན་ཙ་ན། །གཉན་རྣམས་
ཡོངས་ཀྱིས་མཚན་གསོལ་བ། །བསེའུ་གཉན་རྒན་དེ་བ་ཟེར། །ཕྱག་ན་བེར་
རྒ་འབྲུག་མགོ་བསྣབས། །གཉན་རྣམས་ཡོངས་ཀྱི་དམག་དཔོན་མཛད། །ཀླུ་
ཡི་དམག་དཔོན་གཙུག་ན་རིན་ཆེན་ཟེར། །ཕྱག་ན་ནོར་བུ་འབར་བ་
བསྣམས། །བྱོལ་སོང་དམག་དཔོན་དུང་སེང་དཀར་མོ་ཟེར། །ཕྱག་ན་སེང་
གེ་གཡུལ་རལ་བསྣམས། །ཡི་དྭགས་རྒྱལ་པོ་ཁ་འབར་མ། །ཕྱག་ན་བདུད་
བརྩིའི་འོ་རྒྱུན་འཛིན། །སྨོན་ཡུལ་དམག་དཔོན་མཐུ་ཆེན་སྨོན་པ་ཟེར། །
ཕྱག་ན་ཡ་ཚ་དཀར་ཕྲན་བསྣམས། །འདི་ཞང་ཞུང་དར་བའི་དགྲ་བླ་ཡིན། །
ལྷ་བཙུན་དགྲ་བླའི་དམག་དཔོན་ཡིན། །མཐུ་ཆེན་ཝེར་མའི་རྒྱུག་ལམ་ཡིན། །
དུས་དང་བསྐལ་པ་དེ་ཙམ་ན། །ལྷའུ་ལོད་པོའི་ཞལ་ན་རེ། །སྨོན་པས་ངམ་
ལ་དམག་འདྲེན་ན། །དགྲ་ལྷ་ཡུལ་སྲུང་མ་བསྐོས་ན། །དགྲ་བླ་འཁྱམས་པའི་
ཉེན་ཡོད་གསུངས། །ཡེ་གཤིན་དབང་ རྫོགས་ཞལ་ན་རེ། །དགྲ་བླ་གཡུལ་
སྲུང་དམག་བསྐོས་སྐད། །ལྷའུ་ལོད་པོའི་ཞལ་ན་རེ། །ཁ་དྲག་བསེའུ་ར་
གཅིག་ལ། །དགྲ་བླ་རྣམས་ཀྱིས་བླ་རྟེན་ཡོད། །དེ་ལྟར་དགྲ་བླའི་སྤྱི་རྗེར་
བསྐོས། །ཞེས་དང་། །
ཡང་ (༨༧ ཤ༤༤ན༣） ལས། “ཡེ་ངམ་གཉིས་ཀྱི་ས་མཚམས་
ན (28)། །མཐུ་ཆེན་ཝེར་མས་མཁར་ཞིག་བརྩིགས། །མཁར་སྒོ་ཤར་གྱི་
ཕྱོགས་སུ་གཏད། །སྒོ་བཞི་ལོག་བཞི་ཟུར་བརྒྱད་པ། །རིན་ཆེན་དུང་གི་བ་
གམ་ཅན། །རྨང་གཞི་བ་ལམ་ཡ་ཁེབ་གསེར། །ཟུར་བཞི་ཁྲོ་ཆུ་ངར་མས་



1
• 310 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གྲུབ། །རྩེར་དགྲ་བླ་བྱ་ཁྱུང་ཚང་ཞིག་བཅས། །དུང་ཁྱུང་དགོང་དུ་འཕུར་ཙ་
ན (29)། །དུང་གི་བྱ་བུན་ཉི་ལི་ལི། །དེ་ལ་དུང་གི་དམག་མི་འབུམ། །ཤར་
ཕྱོགས་སྲུང་བའི་ཝེར་མ་ཡིན། །མཐུ་ཆེན་མཁར་གྱི་ལྷོ་ཕྱོགས་ན། །དགྲ་བླ་ཞེ་
སྡང་མགར་ནག་གིས། །མུན་པའི་མཁར་ཚང་དགུ་རིམ་བྱས། །ཝེར་མའི་
མགར་ཚང་དེ་ལ་བྱང་། །མཁར་གྱི་ཡོག་རེར་ཁྲོ་བོ་རེ(30）། །གླང་དཀར་ཁྲི་
ཡི་གདན་ལ་བཞུགས། །ཁྲོ་བོ་སྟོང་དང་དགུ་བརྒྱར་སྤྲུལ། །སྟོད་ན་གློག་གི་
ཞགས་པ་འཁྱིལ། །སྨད་ན་བསྐལ་པའི་མུན་པ་འཁྲིགས། །སྐེད་པ་རེ་
འབྱམས་སྦྲུལ་(31）གྱིས་དཀྲིས། །སྤྲེལ་དཀར་འབུམ་གྱི་ཕྱག་བརྙན་འབྱེད། །
ལྷོ་ཕྱོགས་སྲུང་བའི་ཝེར་མ་ཡིན། །མཐུ་ཆེན་མཁར་གྱི་ནུབ་ཕྱོགས་སུ། །དགྲ་
བླ་དུང་ཁྲས་ཚང་ཡང་བཅས། །ཁྲ་ཆེན་སེར་བ་འབེབས་པ་བཞིན། །ཁྲ་ཕྲུག་
འཁུ་འཕང་འདྲིལ་བ་འདྲ། །ཁྲ་མོ་བུ་ཡུག་འཚུབ་འཚུབ་བྱེད། །གཤོག་པ་རེ་
རེ་སྤྲུགས་པ་ལས། །གཟི་ཡི་བྱ་བུན་ཐོ་རོ་རོ། །དེ་ལས་གཟི་ཡི་དམག་མི་
འབུམ། །སྟག་མོ་འབུམ་གྱི་གདན་ལ་ཞུགས། །ནུབ་ཕྱོགས་སྲུང་བའི་ཝེར་མ་
ཡིན། །མཐུ་ཆེན་མཁར་གྱི་བྱང་སྒོ་ན། །ལྕོག་ཆུང་དཀར་མོའི་ཚང་ཡང་
བཅས། །དུང་གི་ལྕོག་ཆུང་དགུ་འབུམ་རེ། །འགྱུར་སྐད་བཏོན་ནས་འཕུར་
བ་ན། །གཡུ་བུན་སྔོན་པོ་ཐུ་ལུ་ལུ། །དེ་ལས་གཡུ་ཡི་དམག་མི་འབུམ། །བྱང་
ཕྱོགས་སྲུང་བའི་ཝེར་མ་ཡིན། །སྐུ་མཁར་དེ་ཡི་ནང་ཤེད་ན། །མཐུ་ཆེན་
མགོན་པོ་ལྕམ་དྲལ་བཞུགས། །མཐུ་ཆེན་ལྕམ་དྲལ་མཚན་ཉིད་ནི། །སྐུ་སྟོད་
མི་ལ་སྐུ་སྨད་འབྲུག། །ཆུ་སྲིན་སོ་ལ་གློག་གི་ལྕེ། །སེང་གེའི་མགོ་ལ་ཟངས་ཀྱི་
ཁ། །སྐེད་པ་རླུང་གི་འཁོར་ལོ་ཅན། །རྒྱུག་ནི་གླིང་བཞིའི་བར་སྣང་རྒྱུགས། །
གནས་པ་མཐུ་ཆེན་མཁའ་ལ་གནས། །ཞེས་གསུངས་པ་དེ་དག་གི་དགྲ་བླ་



• 311 •
སྒྲུང་ལྡེའུ་བོན་གསུམ་གྱི་གཏམ།
ཝེར་མའི་སྐོར་ཇི་ལྟར་ཡིན་པའི་ཚུལ་ལ་ངེས་ཤེས་རྙེད་ཐུབ་པ་ཡིན།
སྒྲ་བླའི་ཚིག་དོན་སྐོར།
སྒྲ་བླ་ཞེས་བྱ་བའི་ཚིག་འདིར་དུས་ཕྱིས་ཀྱི་དཔེ་རྣམས་སུ་དགྲ་ལྷ་་་་
ཞེས་དགྲ་ཡི་ལྷ་སྟེ། དགྲ་བོ་དང་རྩོད་པའམ་གཡུལ་འགྱེད་པའི་ལྷ་ཡིན་པའི་
དོན་ལ་སྦྱར་འདུག་པ་དཔེར་ན། 《ལྷ་བསང་རྒྱགས་བརྔན་ཆེན་
མོ་》(ཤ༡༠ནཕ༥） ལས་ “རང་ལ་ཡོད་པའི་དགྲ་ལྷ་བསང་། །གྲོགས་ཀྱིས་
འགོ་བའི་དགྲ་ལྷ་བསང་། །དགྲ་བསད་གྲུབ་པའི་དགྲ་ལྷ་བསང་། །དར་མ་
ཐོབ་པའི་དགྲ་ལྷ་བསང་། །ཆེ་བཙན་སྨོན་པའི་དགྲ་ལྷ་བསང་། །”ཞེས་པ་ལྟ་
བུ་རྣམས་དང་།
གཞན་ཡང་《ལེགས་ལྡན་དགྲ་ལྷ་བཅུ་གསུམ་གྱི་གསོལ་མཆོད་》
ཤ༥བ༣)ལས།“ དགྲ་བོའི་དམག་དཔུང་གཤིགས་པའི་དགྲ་ལྷ་མཛོད། །དགྲ་
བོའི་གོ་མཚོན་ཐོབ་པའི་དགྲ་ལྷ་མཛོད། །དགྲ་བོའི་དར་འཕྲུ་ཐོབ་པའི་དགྲ་
ལྷ་མཛོད། །དགྲ་བོའི་གཡུལ་མཁར་བཤིགས་པའི་དགྲ་ལྷ་མཛོད།” ཅེས་པ་ལྟ་
བུ་འདི་དག་གིས་མཚོན་པ་དུ་མ་ཞིག་ཡོད་པ་འདི་ནི་དེང་དུས་ཡོངས་གྲགས་
སུ་ཆགས་ཡོད། །
ཡང་འགའ་ཤས་ཀྱིས་དགྲ་བོའི་བླ་ལ་དབང་བྱེད་པའི་དོན་ལ་་་་་་
དགོངས་ནས་ “དགྲ་བླ་” ཞེས་བཀོད་པ་དཔེར་ན་《མགོན་པོ་དགྲ་བླ་བཅུ་་་
གསུམ་གྱི་བསང་མཆོད་》（ཤ༡ན ༡） ལས། “ལྷ་དམག་མགོན་དམག་གཉན་
དམག་གསུམ། །ལྷ་མགོན་དགྲ་བླའི་གྲོགས་མཁན་དྲུག །ནོར་ལྷ་ཟས་ལྷ་
གྲོགས་ལྷ་དགུ །ཚོང་ལྷ་ལམ་ལྷ་མགྲོན་ལྷ་དང་། །སྲོག་ལྷ་དཀར་དང་བཅུ་



• 312 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གསུམ་པོ།།”ཞེས་བྱ་བས་གསལ།
གནའ་བོའི་དཔེ་རྙིང་རྣམས་སུ་ “དགྲ་བླ་” ཞེས་འབྱུང་བ་དེ་ནི་་་་
དགོངས་གཞི་ཤིན་ཏུ་གཏིང་ཟབ་པོའི་བོན་གྱི་ལུགས་ཡང་དག་པ་ཞིག་སྟེ།
སྤྱིར་ན་སྒྲ་ནི་མིག་གི་མཐོང་དུ་རུང་བའི་དངོས་པོ་ཅི་ཞིག་མིན་ནའང་རྣ་བས་
ཐོས་སུ་རུང་བ་དང་ཕན་ཚུན་གོ་བརྡ་སྤྲོད་དུ་རུང་བ་ཞིག་ཡིན་ལ། སྒྲ་ནི་
སྐྱེས་བུ་སུ་ཡང་རུང་བ་ལ་འགོ་བའི་ཕྱ་དང་། དབང་ཐང་དང་ནུས་པ་ཀུན་
དང་འབྲེལ་ཡོད་པ་ཞིག་ཡིན་པ་དང་། དེ་དག་ཀྱང་སྐྱེས་བུ་དེ་ལ་འགོ་བའི་
ལྷ་དང་སྲུང་མ་རྣམས་དང་ཐད་ཀར་འབྲེལ་ཆགས་པ་ཞིག་ཡིན་པར་མ་ཟད།
སྒྲ་ནི་སྐྱེས་བུ་སུ་ཡང་རུང་བ་དེའི་བླ་དང་འབྲེལ་ཐག་གི་གཙོ་བོ་ཞིག་ཀྱང་་་་་་
ཡིན་སྟབས་ “དགྲ་བླ་” ཞེས་དགོས་པ་དགོངས་གཞི་རྒྱ་ཆེན་པོ་དང་ལྡན་པའི་
ཚིག་ཅིག་ཡིན་པར་ཤེས་སོ། །
གཡང་ཤེས་ཕྱ་བོན།
ཕྱ་གཤེན་པ་རྣམས་ཀྱི་ལུགས་སུ་སྣང་སྲིད་ཀྱི་ལེགས་ཉེས་ཐམས་་་
ཅད་ཕྱས་བཀོད་པར་བཤད་ཅིང་། ཕྱ་ཞེས་པ་དེའང་ཕྱི་གཤེན་པ་རྣམས་
ཀྱིས་གཏོའི་བྱེ་བྲག་གཡང་སྒྲུབ་ཀྱི་སྐབས་སུ་གཡང་ལ་ཕྱ་ཞེས་བྱ་བ་དང་་་་་
གཡང་འབོད་པ་དང་ “ཕྱ་འབོད་” ཅེས་པའི་ཐ་སྙད་ཡོངས་གྲགས་བྱུང་། ཐ་
སྙད་བྱེད་སྟངས་དེ་ལ་དཔྱད་ན་ཕྱ་དང་གཡང་དོན་གཅིག་ཏུ་བརྩི་བ་འདྲ་་་་
ཞིག་སྣང་། གཞན་ཡང་ཕྱི་གཤེན་པའི་ལུགས་སུ་དར་སྲོལ་ཆེས་ཆེ་བ་ཞིག་ནི་
མོ་སྲའི་རིགས་རྣམས་ཡིན་ཞིང་། དེ་དག་གི་བརྟགས་འབྲས་བཤད་པའི་ཚེ།



• 313 •
སྒྲུང་ལྡེའུ་བོན་གསུམ་གྱི་གཏམ།
ལྷ་ཕྱ་དང་ཁྱིམ་ཕྱི། མགྲོན་ཕྱ། གྲོགས་ཕྱ། ནོར་ཕྱ། དོན་ཕྱ། ནད་ཕྱ། །
དགྲ་ཕྱ། སྲོག་ཕྱ། སྲིད་ཕྱ། གདོན་ཕྱ། ཚོང་། ལམ་ཕྱ་ཞེས་པ་ལྟ་བུ་
བརྟག་བྱའི་བྱེ་བྲག་ཅི་དང་ཅི་ཡོད་པ་དེ་ཀུན་ཕྱས་དབང་དུ་བྱས་ཤིང་། ཕྱིའི་
དབང་དུ་མི་གྱུར་པ་འགའ་ཡང་མེད་པའི་རྒྱུ་མཚན་གྱིས་ཀུན་ལ་ཕྱའི་ཐ་སྙད་
བྱུང་བ་ཡིན་འདུག མདོར་ན་ཕྱ་ཞེས་བྱ་བ་དེ་ནི་《ནོར་སྒྲུབ་རིན་ཆེན་བང་
མཛོད་》（ཤ༡༦བ༥） ལས། “རབ་འབྱམས་རིགས་ལྔ་སྒྱུ་འཕྲུལ་འདྲ་བའི་་་་་
ཞིང་། །མི་ཟད་ལོངས་སྤྱོད་རྒྱན་གྱི་ཕྱ་གཡང་ཁུག །སྟོང་གསུམ་
(32）ཕྱོགས་བཅུའི་འཇིག་རྟེན་ཐམས་ཅད་ཀྱིས། །སྣོད་བཅུ་དཔལ་གྱི་འབྱོར་
པའི་ཕྱ་གཡང་ཁུག། ས་ཆུ་མེ་རླུང་འབྱུང་བ་ཆེན་པོ་བཞི། །དྭངས་མ་གཟི་
བརྗིད་ནུས་བའི་ཕྱ་གཡང་ཁུག །འཇིག་རྟེན་མངོན་པར་མཐོ་བའི་དཔུང་
རྣམས་ཀྱི། །ཚེ་དང་བློ་གྲོས་སྟོབས་རྩལ་ཕྱ་གཡང་ཁུག །ཉན་རང་འཕགས་
དང་སོ་སྐྱེའི་ཚོགས་རྣམས་ཀྱི། །མཁྱེན་བརྩེ་ནུས་པའི་ཡེ་ཤེས་ཕྱ་གཡང་ཁུག །
ཤར་ཕྱོགས་དྲི་ཟའི་ཡུལ་གྱི་ལང་ཚོ་དང་། །རྒྱ་ནག་བཙན་བརྗིད་ཁྲིམས་ཀྱི་ཕྱ་
གཡང་ཁུག །ལྷོ་ཕྱོགས་གྲུལ་བུམ་དབྱངས་ཀྱི་སྙན་འགྱུར་དང་། །རྒྱ་གར་
དམ་པའི་ཆོས་ཀྱི་ཕྱ་གཡང་ཁུག །ནུབ་ཕྱོགས་ཀླུ་དབང་ནོར་བུའི་བང་མཛོད་
དང་། སྟག་གཟིག་ནོར་གྱི་འབྱོར་བའི་ཕྱ་གཡང་ཁུག །བྱང་ཕྱོགས་གནོད་
བྱིན་གཏེར་གྱི་བུམ་བཟང་དང་། གེ་སར་དཔའ་རྩལ་ལྡན་པའི་ཕྱ་གཡང་
ཁུག །ཚེ་རིང་ནད་མེད་དགེ་བའི་ཕྱ་གཡང་ཁུག །དབུལ་ཕོངས་སྡུག་
བསྔལ་ཞི་བའི་ཕྱ་གཡང་ཁུག །འབྲུ་ནོར་ལོངས་སྤྱོད་རྒྱས་པའི་ཕྱ་གཡེང་
ཁུག །རྟ་ཕྱུགས་རྐང་འགྲོས་འཕེལ་བའི་ཕྱ་གཡང་ཁུག །བཟའ་བཏུང་
གོས་རྒྱན་འབྱོར་བའི་ཕྱ་གཡང་ཁུག །ཁམས་གསུམ་（33）དབང་དུ་འདུ་
-



• 314 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བའི་ཕྱ་གཡང་ཁུག །སྲིད་གསུམ་（34） ཟིལ་གྱིས་གནོན་པའི་ཕྱ་གཡང་
ཁུག །སྙན་གྲགས་སྟོང་གསུམ་ཁྱབ་པའི་ཕྱ་གཡང་ཁུག །ཆོས་རྒྱུད་ཆུ་
ལྟར་རིང་བའི་ཕྱ་གཡང་ཁུག །མི་རྒྱུད་ཆུ་ལྟར་རིང་བའི་ཕྱ་གཡང་ཁུག།
ལོག་འདྲེན་དགྲ་བགེགས་འདུལ་བའི་ཕྱ་གཡང་ཁུག། ཉིན་མཚན་བཀྲ་ཤིས་
བདེ་ལེགས་ཕྱ་གཡང་ཁུག།” ཅེས་པས་བསྟན་པ་ལྟར་ཕྱ་ནི་གཡང་ངམ་
དཔལ་ལམ་ཕུན་སུམ་ཚོགས་པའམ་དབང་ཐང་ངམ་བཀྲ་ཤིས་པའི་ཆ་ཞིག་ལ་
ངོས་འཛིན་པ་སྟེ། སྐྱེས་བུ་སུ་ཡང་རུང་བ་ཞིག་ལ་དཔེར་མཚོན་ན། སྐྱེས་བུ་
དེ་རང་གི་དཔལ་ལམ་ཕུན་སུམ་ཚོགས་པའི་ཆའམ་དབང་ཐང་ངམ་བཀྲ་ཤིས་
བའི་ཆ་དེ་སྐྱེས་བུའི་ཕྱ་ཞེས་བསྙད་ཅིང་སྐྱེས་བུའི་ཕྱ་དེ་ལ་མགོན་དང་དཔུང་
གྲོགས་སུ་མཛད་པའི་ཕྱ་ཡི་ལྷ་ནི་དཀྱིལ་ཆེན་ཕུ་ཝེར་དཀར་པོ་གཙོས་སྐྱེས་བུ་
དེ་དང་འབྲེལ་ཞིང་རྟག་ཏུ་མ་བྲལ་ལྷན་གཅིག་ཏུ་འགྲོགས་པའི་ལྷ་སྲུང་ཁྱད་་་་
པར་ཅན་འགོ་བའི་ལྷ་ལྔ་དང་རླུང་རྟའི་ལྷ་ཚོགས་རྣམས་ཡིན།
འགོ་བའི་ལྷ་ལྔའི་སྐོར།
སྐྱེས་བུ་སུ་ཡང་རུང་བ་ལ་རྟག་པར་ལུས་དང་གྲིབ་མ་བཞིན་བྲལ་བ་
མེད་པར་འགྲོགས་ཤིང་ལེགས་པའི་དཔལ་སྐྱེས་པའི་འགོ་བའི་ལྷ་ལྔ་བོ་དེ་་་་་
དག་ནི་《འགོ་བའི་ལྷ་ལྔའི་མཆོད་འཕྲིན》(ཤ༡༨བཕ༤)ལས་འདི་གསུངས་
༡. མོ་ལྷ་བུད་མེད་དར་མ་མཛེས་ཤིང་ཡིད་དུ་འོང་བ་སྐུ་མདོག་་་་
དཀར་མོ་ཞལ་གཅིག་ཕྱག་གཉིས་མ། གཡས་མདའ་དར་དང་གཡོན་མེ་ལོང་
འཛིན་པ། དར་སྔོན་པོའི་བེར་གསོལ་ཞིང་རིན་པོ་ཆེའི་ཐོད་འཆིང་དང་རྒྱན་



• 315 •
སྒྲུང་ལྡེའུ་བོན་གསུམ་གྱི་གཏམ། །
སྣ་ཚོགས་ཀྱིས་བརྒྱན་པ། ཤ་བ་ཡུ་ལོ་ལ་བཅིབས་ཏེ་སྤྲུལ་པ་མ་དང་སྲུ་མོའི་
རྣམ་པར་སྟོན་པ། གཞན་ཡང་ཞང་ལྷ་སྐྱེས་དར་མའི་ཆ་བྱད་ཅན་སྤྲུལ་པ་བྱ་
གོ་བོ་དང་ཞང་བློན་མང་པོ་སྟོན་ཅིང་། མ་ལྷ་སྨན་བཙུན་མཛེས་མའི་ཚོགས་
དང་བཅས་ཏེ་སྤྲུལ་པ་ན་ཆུང་མང་པོ་དང་ཤ་བར་སྟོན་པ། །
༢. སྲོག་ལྷ་དཀར་པོ་སྐྱེས་དར་མའི་རྣམ་པ་ཅན་ཞལ་གཅིག་ཕྱག་་་
གཉིས་པ། ཁྲབ་རྨོག་གྱོན་ཅིང་གཡས་མདུང་དར་དང་གཡོན་ཞགས་པ་
འཛིན་པ། སྟག་རལ་གཟིག་ཤུབས་སྐེད་ལ་བཅིངས་ཤིང་། སག་ལྷམ་གསོལ་
ནས་རྟ་ནག་སྒ་སྲབ་གོང་རྨེད་ཅན་ལ་བཅིབས་ཏེ་སྤྲུལ་པ་མི་རྟ་དཀར་པོ་མང་
པོར་སྟོན་པ། གཞང་ཡང་ལྷན་ཅིག་སྐྱེས་ལྷ་དར་དང་རིན་པོ་ཆེའི་རྒྱན་སྣ་
ཚོགས་ཀྱི་སྤྲས་ཤིང་སྤྲུལ་པ་མི་དཀར་པོའི་རྣམ་པར་སྟོན་པའོ།། །
༣. ཕོ་ལྷ་དཀར་པོ་ལང་ཚོ་དར་ལ་བབས་པ་ཞལ་གཅིག་ཕྱག་གཉིས་
ཀྱི་གཡས་ནོར་བུ་དང་། གཡོན་རིན་པོ་ཆེས་གང་བའི་གཞོང་པ་བསྣམས་པ།
རལ་པའི་ཐོར་ཅོག་དར་གྱིས་བཅིངས་པ་རྩེ་བེར་སྔོན་པོ་གསོལ་ཞིང་། རིན་
པོ་ཆེ་དང་སག་ལྷམ་གྱིས་སྤུད་ནས་སྒ་སྲབ་གོང་རྨེད་ཅན་གྱི་རྟ་མཆོག་དང་་་་
དཀར་ལ་བཅིབས་ཏེ་སྤྲུལ་པ་ཕ་སྤུན་མང་པོ་དང་འཁོར་གསུམ་བཏགས་པའི་
སྐྱེས་པའི་ཆ་བྱད་དུ་སྟོན་པ། གཞན་ཡང་ཕ་མེས་ཀྱིས་ལྷ་དབང་ཐང་གི་ལྷ་
སུམ་ཅུ་རྣམས་དར་གོས་དང་རིན་པོ་ཆེའི་རྒྱན་ཕུན་སུམ་ཚོགས་པ་དང་ལྡན་་་
པའོ།།
༤. ཡུལ་ལྷ་དཀར་པོ་ཞལ་གཅིག་ཕྱག་གཉིས་ཀྱིས་མདའ་གཞུ་་་་
འཛིན་པ། ཁྲབ་རྨོག་གྱོན་ཅིང་སྟག་རལ་གཟིག་ཤུབས་སྐེད་ལ་དཀྲིས་པ།
སག་ལྷམ་གྱོན་ནས་རྟ་དཀར་སྒ་སྲབ་གོང་སྨད་ཅན་ལ་བཅིབས་ཏེ་སྤྲུལ་་་་་
T
.



• 316 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཆེད་གྲོགས་དང་ཡུལ་གྱི་གཙོ་རྗེ་ལུག་ཁྱུ་དང་གཡག་དཀར་དུ་མའི་རྣམ་་་་་
པར་སྟོན་པའོ།།
༥. དགྲ་ལྷ་སྐྱེས་དར་མའི་ཆ་ལུགས་ཅན་དཀར་པོ་ཞི་འཛུམ་པ་ཞལ་
གཅིག་ཕྱག་གཉིས་པ་གཡས་དར་མདུང་དང་། གཡོན་ཞགས་པ་འཛིན་པ་
དར་དཀར་པོའི་རྩེ་བེར་གསོལ་ཞིང་དར་གྱི་ཐོད་བཅིངས་ཅན་སྟག་རལ་དང་
གཟིག་ཤུབས་སྐེད་ལ་དཀྲིས་ཤིང་རིན་པོ་ཆེའི་རྒྱན་སྣ་ཚོགས་ཀྱིས་སྤྲས་པ། །
ཞབས་ལ་སག་ལྷམ་གྱོན་ནས་རྟ་དཀར་རླུང་ཤུགས་ན་སྲབ་གོང་རྨེད་ཅན་ལ་་
བཅིབས་ཏེ་སྤྲུལ་པ་དགེ་བཤེས་དང་མི་དཀར་ཞུབ་ཅན། ཁྲ་སྤྱང་གཡག་རྒོད་
མང་པོ་སྟོན་པ། གཞན་ཡང་སྟེང་འོག་ཕྱོགས་མཚམས་ཀུན་ཏུ་རིག་འཛིན་
རྣམས་ཀྱི་ལྷ་སྲུང་ཆོས་སྐྱོང་གི་ཚོགས་རྣམས་སྤྲུལ་པ་སློབ་དཔོན་སྔགས་པར་་་་
སྟོན་པ། དབང་ལྷ་བན་སྐྱོང་དང་བོན་སྐྱོང་གི་སྤྲུལ་པ་བོན་པོ་དང་བྱ་ཁང་དུ་
སྟོན་པ་ཞེས་པས་རྣམ་འགྱུར་དང་སྤྲུལ་པ་ཇི་ལྟར་སྟོན་པའི་ཚུལ་གསལ་པོར་་་
བསྟན་ཅིང་། དེ་དག་སྐྱེས་བུའི་ལུས་ལ་རྟེན་འཆའ་ཞིང་བྲལ་བ་མེད་པར་
ཡོད་པའི་ཤེས་བྱེད་ཀྱང་(ཤ༢ ༡ན༣》ལས་“དགྲ་ལྷ་གཉན་པོ་སྤྱན་འདྲེན་ནོ།།
ཕྲག་གོང་གཡས་ནས་གཤེགས་སུ་གསོལ། །སྤྲུལ་ནི་དགེ་བཤེས་མང་པོར་
སྤྲུལ། །མཆོད་ནི་གཤོས་བུ་གཙང་མས་མཆོད། །དེ་རིང་བདག་གི་གྲོགས་ལ་
བྱོན། །དམག་དཔུང་བཀྱེས་ལ་དགྲ་དཔུང་ཐུལ། །ཞང་ལྷ་ཕ་ཝཱང་སྤྱན་
འདྲེན་ནོ། །མཆན་ཁུང་གཡོན་ནས་གཤེགས་སུ་གསོལ། །སྤྲུལ་ནི་ཞང་བློན་
མང་པོར་སྤྲུལ། །མཆོད་ནི་བསང་ལུག་གཙང་མས་མཆོད། །དེ་རིང་བདག་
གི་གྲོགས་ལ་བྱོན། །འགལ་རྐྱེན་སྤོངས་ལ་མཐུན་རྐྱེན་སྒྲུབས། །སྲོག་ལྷ་
འཛིན་པོ་སྤྱན་འདྲེན་ནོ། །སྙིང་གའི་གནས་ནས་གཤེགས་སུ་གསོལ། །སྦྲུལ་



• 317 •
11
སྒྲུང་ལྡེའུ་བོན་གསུམ་གྱི་གཏམ།
ནི་མི་དཀར་མང་པོར་སྤྲུལ། །མཆོད་ནི་ར་སྐྱེས་ཁམ་པས་མཆོད། །དེ་རིང་
བདག་གི་གྲོགས་ལ་བྱོན། །སྲོག་གི་བར་ཆད་བསྲུང་དུ་གསོལ། །མོ་ལྷ་འབྱུང་
མོ་སྤྱན་འདྲེན་ནོ། །མཆན་ཁུང་གཡས་ནས་གཤེགས་སུ་གསོལ། །སྤྲུལ་ནི་མ་
སྲུ་མང་པོར་སྤྲུལ། །མཆོད་ནི་འབྲོང་རྒྱས་ལྡེམ་པས་（35）མཆོད། །དེ་རིང་
བདག་གི་གྲོགས་ལ་བྱོན། །ཟས་ནོར་ཆར་བ་འབབ་ཏུ་གསོལ། །ཡུལ་ལྷ་
མགོན་བུ་སྤྱན་འདྲེན་ནོ། །སྤྱི་བོའི་གཙུག་ནས་གཤེགས་སུ་གསོལ། །སྤྲུལ་ནི་
གྲོགས་པོ་མང་པོར་སྤྲུལ། །གསང་གཡག་དཀར་པོ་འདི་ཡིས་མཆོད། །དེ་
རིང་བདག་གི་གྲོགས་ལ་བྱོན། །བསམ་པ་ཐམས་ཅད་བསྒྲུབ་ཏུ་གསོལ། །
ཞེས་པས་རང་གི་ཕྲག་གོང་གཡས་སུ་གནས་པའི་དགྲ་ལྷ་གཉན་པོ་དང་་་་་
མཆན་ཁུང་གཡོན་དུ་གནས་པའི་ཞང་ལྷ་ཕ་ཝང་དང་། སྙིང་ཁར་གནས་
པའི་སྲོག་ལྷ་འཛིན་པོ་དང་མཆན་ཁུང་གཡས་སུ་གནས་པའི་མོ་ལྷ་འབྱུང་མོ་་་
དང་། སྤྱི་གཙུག་ཏུ་གནས་པའི་སྤྲུལ་ལྷ་མགོན་བུ་སྟེ་རྟག་ཏུ་འགོ་ཞིང་འཆེས་
པའི་ལྷ་ལྔ་དང་དེ་དག་ལ་མཆོད་པ་ཅི་དང་ཅི་ཞིག་འབུལ་དགོས་པ་དང་དེ་་་
དག་གིས་འཕྲིན་ལས་གང་དང་གང་ཞིག་བསྒྲུབ་པར་འགྱུར་བའི་སྐོར་རྣམས་
གསལ་བར་སྟོན་པ་ཡིན།
འགོ་བའི་ལྷ་ལྔ་པོ་འདི་དག་ནི་སྐྱེས་བུ་སུ་ཡང་རུང་བ་དེའི་འབྱུང་་་་
གཟུགས་དང་འབྲེལ་ཆེ་ཞིང་དེ་དག་གིས་སྐྱེས་བུ་དེའི་ཕྱའམ་དབང་ཐང་དམ་
ཀླུང་རྟ་ལ་དབང་བྱེད་པར་མ་ཟད། ཕྱི་ཡུལ་འབྱུང་བའི་ཁམས་དང་འབྲེལ་
བའི་ཕྱ་ལའང་དབང་བྱེད་པས་ཕྱི་ཡུལ་གྱི་ཕུ་ལ་བརྟེན་ནས་ནང་སྐྱེས་བུའི་ཕྱ་
བསྐྱེད་ཐུབ་པ་ཡིན་སྟབས། སྐྱེས་བུའི་འབྱུང་གཟུགས་དར་རྒུད་ཀྱང་ཕྱི་ཡུལ་
གྱི་འབྱུང་ཁམས་ལ་དབང་བྱེད་པའི་ལྷ་དེ་རྣམས་ལ་ལྟོས་དགོས་པ་ཡིན།
，



• 318 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྐྱེས་བུའི་ཕྱའམ་ཀླུང་རྟའམ་དབང་ཐང་དེའི་ལྡོག་ཆ་དམིགས་་་་་
བསལ་ཡུལ་ཐོག་ཏུ་གྲུབ་པ་ཅི་ཞིག་ཀྱང་མེད་ནའང་། ལེགས་པའི་ལྡོག་ཆ་ལ་
ཉེས་པ་རང་ཤུགས་སུ་གྲུབ་པ་ཆོས་ཉིད་དུ་སོང་བས་རྐྱེན་གྱི་རྣམ་པ་མི་འདྲ་་་
བ་ཇི་སྙེད་ཅིག་འབྱུང་བ་དེ་དག་དང་ཆ་མཚུངས་པར་ལྡོག་ཆའང་མི་འདྲ་བ་
སྣ་ཚོགས་ཞིག་འབྱུང་བའི་སྐབས་ཡོད་པ་ཡིན། དེའང་ནམ་ཞིག་ན་སྐྱེས་བུ་
སུའང་རུང་བ་དེའི་ཕྱའམ་ཀླུང་རྟའམ་དབང་ཐང་ཉམས་ཤིང་གུད་པར་་་་་
འགྱུར་བ་དེའི་ཚེ་ལྡོག་ཆའི་རྐྱེན་ངན་པ་དག་མངོན་པར་གསལ་བར་འགྱུར་་་་་
བ་དང་། དེ་དག་ལ་དབང་བྱེད་པའི་འདྲེའམ་བགེགས་སམ་འདྲེ་གདོན་
སོགས་སུ་གདག་འོས་ལྡོག་ཆེའི་ནུས་པ་གང་རུང་གི་སྐྱེས་བུ་དེར་གླགས་་་་་
འཚོལ་བའི་སྐབས་ཀྱང་སྲིད་ངེས་པ་ནི་རང་རེར་ནམ་རྒྱུན་དུ་བྱ་བ་ལས་ལམ་
འབྱུང་མི་འབྱུང་དང་སྐབས་དགེ་མི་དགེ་སྣ་ཚོགས་པའི་ཆོ་འཕྲུལ་མངོན་སུམ་
ཉམས་མྱོང་ཡོད་བཞིན་པ་དེ་དག་གིས་ཤེས་ཐུབ་པ་ཡིན།
ཀླུང་རྟའི་སྐོར།
ཀླུང་རྟ་ཞེས་པའི་ཚིག་དེ་ལས། ཀླུང་ནི་ནམ་རྒྱུན་ས་ཆུ་མེ་རླུང་ནམ་
མཁའི་ཁམས་ཏེ་འབྱུང་བའི་ཁམས་ལྔ་རུ་བརྩི་བའི་ཚེ། འབྱུང་བ་ནམ་མཁའི་
ཁམས་མཚོན་པ་སྟེ། ཡོངས་ཁྱབ་པའམ་ཀུན་གྱི་བདག་ཉིད་ལ་འཇུག་པ་
ཡིན། ཚིག་གཞན་ནགས་ཚལ་སྟུག་པོ་ལ་ནགས་ཀླུང་ཞེས་ནགས་ཀྱིས་ཡོངས་
སུ་ཁྱབ་པའི་དོན་དང་། ཆུ་ཀླུང་ཞེས་ཆུ་བོའི་རྒྱུན་མི་འཆད་ཅིང་དུས་རྟག་ཏུ་
འབབ་པའི་དོན་རྣམས་ལ་འཇུག་པ་དེ་དག་གིས་ཀྱང་ཡོངས་ལ་ཁྱབ་པའི་་་་་
དོན་ཟུར་རེ་ཙམ་བསྟན་ཐུབ་པ་ཡིན།



• 319 •
སྒྲུང་ལྡེའུ་བོན་གསུམ་གྱི་གཏམ།
བཻ་རོའི་རྒྱུས་འབུམ་སོགས་གནའ་བོའི་དཔེ་རྙིང་འགའ་ཤས་སུ།
སྐབས་འགར་དེང་དུས་ཀྱི་“ཀློང་”ཞེས་བྱ་བའི་དོན་དུ་“ཀླུང་”ཞེས་འབྲི་སྲོལ་
བྱུང་འདུག་པ་དཔེར་ན་《 ཏུན་ཧོང་གི་དཔེ་མཛོད་ནས་ཐོན་པ་རྫོགས་ཆེན་གྱི་
གཞུང་རིན་པའི་ཁུ་བྱུག》(ཤ༢ནང༥）ལས།“ ཕྱག་འཚལ་ལོ་ཞེས་བྱ་བ་ནི་དེའི་
ཀླུང་དུ་ངང་གི་གནས་པ་ལ་བྱའོ།།” ཞེས་པ་ལྟ་བུ་སྟེ་དེའང་དོན་དུ་ཀློང་དང་
ནམ་མཁའ་འདྲ་བའི་རྒྱུ་མཚན་གྱིས་ཡིན་སྲིད།
“རྟ་” ཞེས་པ་ནི་སྤྱང་ཤེས་རྟ་ལ་དཔེར་མཚོན་པ་སྟེ་གནའ་དུས་སུ་་
རྟ་ནི་བགྲོད་པ་མྱུར་བའི་དཔེ་ཞིག་ཡིན་སྟབས་རྟ་ཡིས་ནི་ལམ་དུ་བགྲོད་པ་་་་
དང་བགྲོད་པའི་ཚུལ་ཡང་མྱུར་བ་ཉིད་དུ་བགྲོད་པའི་དོན་བསྟན་པ་ཡིན།
དེའང་འབྱུང་བ་ལྔའི་ཁམས་ལ་རྟེན་པ་ཐམས་ཅད་མི་མཐུན་པ་ནས་མཐུན་་་་
པར་བགྲོད་པ་དང་། ཉེས་པ་ནས་ལེགས་པར་བགྲོད་པ་དང་། མི་དགེ་བ་
རྣམ་དགེ་བར་བགྲོད་པ་དང་། ལྟད་ངན་པ་ནས་བཀྲ་ཤིས་པར་བགྲོད་པ་
དང་། རྐྱེན་ཆགས་ངན་པ་ནས་ཕུན་སུམ་ཚོགས་པར་བགྲོད་པ་དང་།
བགྲོད་པ་ཙམ་དུ་མ་ཟད་མྱུར་བ་ཉིད་དུ་བགྲོད་པ་སོགས་ཀྱི་དོན་དུ་ངེས་པས་་་་
ཡིན།
ནམ་རྒྱུན་དུ་བོད་ན་ཆེས་དར་བའི་ཀླུང་རྟའི་ངོགས་དབུས་སུ་་་་་
མཆོག་ནོར་བུས་མཚན་པ་དང་། ཕྱོགས་བཞིར་སྟག་སེང་ཁྱུང་འབྲུག་བཞིའི་
གཟུགས་བཅས་ཡོད་པ་དེ་དག་གི་གོ་དོན་དུ། འགའ་ཞིག་གིས་སྡེར་བཞིའི་
གཟུགས་སུ་བཀོད་པ་མི་འཇིགས་པ་སྟེ་རྣམ་པར་རྒྱལ་བའི་མཚོན་དོན་་་་་
བཤད་སྲོལ་ཡོད་འདུག་པ་དེའང་དོན་དང་ལྡན་མོད། དངོས་དོན་ནི་འབྱུང་
བའི་མཚོན་བྱེད་དུ་གོ་དགོས་ཏེ། སྟག་ནགས་ཚལ་དུ་གནས་པས་འབྱུང་བ་



• 320 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཤིང་ཁམས་སམ་རླུང་གི་ཁམས་མཚོན་པ་དང་། སེང་གེ་རི་བོར་གནས་པས་
སའི་ཁམས་མཚོན། ཁྱུང་བར་སྣང་དུ་གནས་པའི་རྭ་ལས་མེ་འབར་བས་མེའི་
ཁམས་མཚོན་པ་དང་། འབྲུག་རྒྱ་མཚོ་ལ་གནས་པས་ཆུའི་ཁམས་མཚོན་པ་
དང་། རླུང་ནི་ཀུན་ལ་ཁྱབ་པས་ནམ་མཁའི་ཁམས་ཏེ་ནགས་ཚལ་དང་རི་
བོ། བར་སྣང་དང་རྒྱ་མཚོ་རྣམས་འབྱུང་བའི་མཚོན་དཔེར་མ་བཀོད་པར་དེ་
དག་ལ་གནས་པའི་སེམས་ཅན་དེ་རྣམས་ཀྱིས་འབྱུང་བའི་མཚོན་དཔེར་བྱས་
པ་ནི། འབྱུང་བའི་ཁམས་ཙམ་མིན་པ་འབྱུང་བའི་བྱེད་ལས་ཀྱི་མཚོན་དོན་
གཙོར་སྟོན་པ་ཤེས་ཐུབ། དེ་ལྟ་བུའི་བྱེད་ལས་དེ་ཉིད་རྟ་མཆོག་གི་གཟུགས་
སུ་བཀོད་པ་དེའང་ཉེས་པ་ནས་ལེགས་པར་བགྲོད་པ་སོགས་སྐྱེས་བུའི་རེ་་་་༌་
འདོད་ཡོངས་སུ་བསྐང་བ་ཡིད་བཞིན་གྱི་ནོར་བུ་རིན་ཆེན་དང་འདྲ་བས་རྟ་་་
མཆོག་ནོར་བུའི་རྒྱན་ལྡན་དུ་བཀོད་སྲོལ་བྱུང་བ་འདི་ནི་ཀླུང་རྟའི་གོ་དོན་་་་་
ཡང་དག་པ་ཡིན། དུས་ཕྱིས་སུ་ཀླུང་རྟ་ལ་ “རླུང་རྟ་” ཞེས་རླུང་གི་བཞོན་པ་
ལྟ་བུའི་གོ་དོན་དང་སྦྱར་ནས་འབྲི་སྲོལ་བྱུང་འདུག་པ་དེ་དག་ནི། རླུང་རྟ་
བར་སྣང་དུ་འཕྱུར་ཞིང་རླུང་གི་གཡོ་བའི་བྱེད་ལས་དང་བསྟུན་པས་དེ་སྐད་་་
དུ་འབྲི་སྲོལ་བྱུང་ཡོད་པར་སེམས།
ཀླུང་རྟའི་ལྷ་ཚོགས་གང་དག་ཡིན་པ་དང་དེ་དག་ལ་གསོལ་མཆོད་་
ཇི་ལྟར་བྱ་བ་དང་དེ་དག་གི་ཕྲིན་ལས་གང་དག་ཡིན་པའི་ཚུལ་རྣམས་་་་་
《ཀླུང་རྟའི་གསོལ་ཁ་དགེ་ལེགས་ཀུན་སྩོལ་》（ཤ༡ནང༢） ལས། “སྔོན་གྱི་
བསྐལ་པ་དང་པོ་ལ། །སྲིད་པ་ཡེ་སྨོན་རྒྱལ་པོ་དང་། །ཡུལ་ནི་སྲིད་བདག་
བཙུན་མོ་གཉིས། །ལྷ་ཡུལ་སྲིད་པའི་དགུང་སོང་ནས། །སྨོན་ལམ་ལྷ་ལ་ཀླུང་
དུ་བཙལ། །སྲས་ནི་ལྷ་བུ་ལྷ་བཙན་སྲིད། །ལྕགས་ཀྱི་མི་ཕོ་དཀར་པོ་ཡི། །



• 321 •
སྒྲུང་ལྡེའུ་བོན་གསུམ་གྱི་གཏམ།
ཕྱག་གཡས་ལྕགས་ཀྱི་མདུང་དར་བསྣམས། །ཆིབས་སུ་སྟག་རྟ་ཁྱི་གསུམ་
ཆིབས། །སྲིད་གསུམ་ཡོངས་ལ་ཁྱབ་པར་བྱེད། །ཕྱག་བརྙན་བྱ་སྤྲེལ་མགོ་བོ་
ཅན། །ཡང་སྤྲུལ་གྲི་བདུད་སྤྲུལ་པ་འགྱེད། །ནུབ་ཕྱོགས་རླུང་རྟའི་བདག་པོ་
སྟེ། །ཀླུང་ཁྲི་དགུ་འབུམ་འཁོར་བཅས་ལ། །ཤིང་སྣ་ལྔ་ཡི་དུད་པས་བས་ང་། །
འབྲུ་བཅུད་བཤོས་གཙང་མཆོད་པ་འབུལ། །མདུང་དར་སེར་པོ་རྟེན་དུ་
བཙུག ། ཀླུང་ལྷ་སྐྱེས་ལ་སྙན་པ་སྒྲོགས། །མི་མཐུན་ཀླུང་འདི་མཐུན་པར་
སྒྲུབས། །རླུང་རྟ་ལྷ་ཡི་སྲས་པོ་ནི། །ཟངས་ཀྱི་མི་ཕོ་དམར་པོ་ནི། །ཕྱག་ན་
ཟངས་ཀྱི་མདུང་དར་བསྣམས། །ཆིབས་སུ་ཕག་ལུག་ཡོས་གསུམ་ཆིབས། །
སྲིད་གསུམ་འབྱུང་བ་ཀུན་གྱི་བདག །ཕྱག་བརྙན་སྦྲུལ་གྱི་མགོ་བོ་ཅན། །
ཡང་སྤྲུལ་གྲི་བཙན་ཤ་བའི་མགོ ། ལྷོ་ཕྱོགས་རླུང་རྟའི་བདག་པོ་སྟེ། །ཀླུང་
ཁྲི་དགུ་འབུམ་འཁོར་བཅས་ལ། །ཤིང་སྣ་ལྔ་ཡི་དུད་པས་བསང་། །འབྲུ་
བཅུད་བཤོས་གཙང་མཆོད་པ་འབུལ། །ཀླུང་ཁྲི་དགུ་འབུམ་འཁོར་བཅས་
ལ། །ཤིང་སྣ་ལྔ་ཡི་དུད་པས་བས་ང་། །འབྲུ་བཅུད་བཤོས་གཙང་མཆོད་པ་
འབུལ། །མདུང་དར་ལྗང་ཁུ་རྟེན་དུ་བཙུག །ཀླུང་རྟ་བསྐྱོད་ལ་སྙན་པ་
སྒྲོགས། །མི་མཐུན་ཀླུང་འདི་མཐུན་པར་བསྒྲུབས། །ཀླུང་རྟ་ལྷ་ཡི་སྲས་པོ་
ནི། །ཤིང་གི་མི་ཕོ་ལྗང་ཁུ་ནི། ཕྱག་ན་མདུང་དར་ལྗང་ཁུ་བསྣམས། །ཆིབས་
སུ་བྱི་འབྲུག་སྤྲེལ་གསུམ་ཆིབས། །སྲིད་པར་ཡོངས་ལ་ཁྱབ་པར་བྱེད། །ཕྱག་
བརྙན་སྟག་གི་མགོ་བོ་ཅན། །ཡང་སྤྲུལ་ས་བདག་ཆུ་སྲིན་གདོང་། །ཤར་
ཕྱོགས་ཀླུང་རྟའི་བདག་པོ་སྟེ། །ཀླུང་ཁྲི་དགུ་འབུམ་འཁོར་བཅས་ལ། །ཤིང་
སྣ་ལྔ་ཡི་དུད་པས་བསང་། །འབྲུ་བཅུད་བཤོས་གཙང་མཆོད་པ་འབུལ། །
མདུང་དར་སྔོན་པོ་རྟེན་དུ་བཙུག་ ། ཀླུང་རྟ་ལྷ་ཡི་སྲས་པོ་ནི། །ཆུ་ཡི་མི་ཕོ་ །



• 322 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྔོན་པོ་ནི། །ཕྱག་ན་མདུང་དར་སྔོན་པོ་བསྣམས། །ཆིབས་སུ་བྱ་གླང་སྦྲུལ་
གསུམ་ཆིབས། །སྲིད་པ་ཡོངས་ལ་ཁྱབ་པར་བྱེད། །ཕྱག་བརྙན་ཕག་གི་མགོ་
བོ་ཅན། །བདུད་ཁམས་སྲིད་པ་ཡོངས་ཀྱི་བདག ། ས་བདག་ས་བསེན་སྤྲུལ་
པ་འགྱེད། །བྱང་ཕྱོགས་ཀླུང་རྟའི་བདག་པོ་སྟེ། །ཀླུང་ཁྲི་དགུ་འབུམ་འཁོར་
བཅས་ལ། །ཤིང་སྣ་ལྔ་ཡི་དད་པས་བསང་། །འབྲུ་བཅུད་བཤོས་གཙང་
མཆོད་པ་འབུལ། །ཀླུང་ལ་བསྐྱོད་པ་སྙན་པ་སྒྲོགས། །མི་མཐུན་ཀླུང་འདི་
མཐུན་པར་སྒྲུབས། །བསོད་ནམས་དཔལ་གྱི་དར་ཆེན་འཕྱིར། །སྙན་གྲགས་
བྱ་རྒོད་ལྡེམ་འཕྲུ་བཙུག །ཀླུང་འདི་སྲིད་གསུམ་འབྲུག་ལྟར་གྲོགས། །ཀླུང་
རྟ་ལྕགས་ཀྱི་མི་ཕོ་ལ། །ས་ཡིད་དཔའ་དར་ལྡེམ་འཕྲུ་བཙུག །ཀླུང་གི་ལྷ་
རྣམས་རྟེན་ལ་བྱོན། །ཀླུང་རྟ་ཟངས་ཀྱི་མི་ཕོ་ལ། །ཤིང་ཐོག་འཕན་དར་ལྡེམ་
འཕྲུ་བཙུག །ཀླུང་གི་ལྷ་གསུམ་རྟེན་ལ་བྱོན། །ཀླུང་རྟ་ཤིང་གི་མི་བོ་ལ ། །
ཆུ་དར་སྔོན་པོའི་ལྡེམ་འཕྲུ་བཙུག །ཀླུང་གི་ལྷ་གསུམ་རྟེན་ལ་བྱོན། །ཀླུང་
རྟ་ཆུ་ཡི་མི་ཕོ་ལ། །དཀར་པོ་དུང་གི་ལྡེམ་འཕྲུ་བཙུག །ཀླུང་གི་ལྷ་གསུམ་
རྟེན་ལ་བྱོན། །ཀླུང་གི་ཕྱག་བརྙན་སྤྲུལ་པ་བཞི། །སྟག་སྤྲེལ་ཕག་སྦྲུལ་སྲིད་
པའི་ལྷ། །ལྷ་རྫས་བཞི་པོའི་རྟེན་ལ་བྱོན། མི་མཐུན་ཀླུང་འདི་མཐུན་པར་
སྒྲུབས། །བསོད་ནམས་རྒྱལ་མཚན་དར་ཆེན་ཕྱོར། །བསམ་པ་སྒྲུབས་ལ་སྙན་
པ་སྒྲོགས། །བཀྲ་ཤིས་བདེ་ལེགས་ཕུན་སུམ་མཛོད།” ཅེས་ཀླུང་རྟའི་གསོལ་ཁ་
ཡོངས་སུ་རྫོགས་པ་འདིས་གསལ་བ་ཡིན།



སྒྲུང་ལྡེའུ་བོན་གསུམ་གྱི་གཏམ།
• 323 •
ཕྱ་གཡང་གི་སྐོར། །
སྐྱེ་འགྲོ་དབུལ་ཞིང་འཕོངས་པས་ཉེས་པ་རྣམས་ཀྱི་ཚེ་བསོད་དཔལ་
འབྱོར་སོགས་ཀྱི་ཕྱ་གཡང་བསྐྱེད་པ་ལ་སྣང་སྲིད་ཀྱི་ཕྱ་གཡང་འགུགས་ཤིང་་་་
ཕྱའི་དཔངས་བསྟོད་དགོས་པ་ཡིན། དེའང་མདོས་ཆ་རྟེན་འབྲེལ་བརྡེག་
གཏོ་ཞེས་གྲགས་པ་ཕྱི་སྒྲུབ་ཀྱི་ཆོ་ག་སྣ་ཚོགས་པ་བྱ་བ་སྟེ། ས་གཞི་གཙང་མ་
ལ་འབྲུས་གཡུང་དྲུང་རིས་བཀོད་པའི་སྟེང་ཕྱ་སྒམ་ཕྱ་རྫས་ཀྱི་བཀང་བ། ཕྱ་
སྒམ་ཕྱ་རྫས་ཀྱིས་བསྐང་བ་ཕུ་མདའ་དར་སྣས་བརྒྱན་པ། ཕྱ་ཁུག་འབྲུ་སྣ་
ཚོགས་ཀྱིས་བཀང་བ་ཕྱ་ཕོར་མར་ཁུས་གཏམས་པ། ཕྱ་རྟེན་རིན་པོ་ཆེའི་
རིགས་གང་འཛོམས་སོགས་མདོས་ཆ་རྣམས་ལེགས་པར་བཀྲམ། གསེར་
སྐྱེམས་དང་བརྔན་ཆས་གཡུ་འབྲང་ཕུད་ཀྱིས་ཕྱ་གཡང་དཔལ་གྱི་ལྷ་བརྒྱད་་་་
མཆོད་ཅིང་རྟེན་འབྲེལ་བཟང་པོའི་ཡག་ཁ་བརྗོད་དེ་འགྲོ་བའི་ཕན་བདེ་གསོ་
བར་བྱེད་དགོས་པ་ཡིན།
དེ་ལྟར་ཕྱ་གཡང་འགུགས་པ་དང་ཕྱ་གཡང་གི་བུམ་པ་(36)
བསྒྲུབས་ནས་ཕྱ་གཡང་བརྟན་པར་བཞུགས་པ་ལ་སོགས་པའི་ཆོ་ག་མང་དུ་་་
ཡོད་པ་དེ་དག་ནི་དུས་ཕྱིས་བན་བོན་གཉིས་ཕྱོགས་སུ་དར་ཁྱབ་ཤིན་ཏུ་ཆེ་བ་
ཡོད།
ཕུག་ལྷའི་སྐོར།
གནའ་དུས་ནས་བཟུང་བོད་མདོ་ཁམས་ཀྱི་ཕྱོགས་སུ་དར་སྲོལ་ཆེས་ཆེ་བ་་་་་
ཞིག་ནི་ཕྱ་གཡང་ཕུག་ལྷ་གསོལ་བ་ （37）ཞེས་བྱ་བ་དེ་ཡིན་ལ། ཕུག་ལྷའམ་



• 324 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཁྱིམ་ལྷ་ཞེས་བྱ་བ་དེ་ཇི་ལྟ་བུ་ཞིག་ལ་ངོས་འཛིན་པ་ནི་《 ཕྱ་གཡང་ཕུག་ལྷའི་་
བསྟོད་པ་》（ཤ༢བ༦) ལས། “ ཤར་ཕྱོགས་ཕུག་ལྷ་ཆེན་པོ་ནི། །སྐུ་མདོག་
དཀར་ལ་འོད་ཟེར་འབར། །ཕྱག་ན་ཕུག་ལྷའི་དམུ་དག་འཛིན། །རྒྱུ་སྦྱོར་
ཡོན་བདག་གནམ་ཁང་ལ། །ཤར་ཕྱོགས་ནས་སྤྱན་འདྲེན་གཤེགས་སུ་
གསོལ། །ཕུག་རྟེན་འདི་ལ་བསྟིམ་དུ་གསོལ། །ཞེས་པས་མཚོན། ལྷོ་ཕྱོགས་
ཀྱི་ཕུག་ལྷ་སྐུག་མདོག་སྔོན་པོ། ནུབ་ཕྱོགས་ཀྱི་ཕུག་ལྷ་སྐུ་མདོག་དམར་པོ།
དབུས་ཕྱོགས་ཀྱི་ཕུག་ལྷ་སྐུ་མདོག་གསེར་ཀྱི་སྙིང་པོ་ལྟ་བུ་ཀུན་ཀྱང་འོད་ཟེར་
འབར་ཞིང་། ཕྱག་ན་ཕུག་ལྷའི་དམུ་དག་འཛིན་པ་དེ་དག་ཕྱོགས་སོ་སོ་ནས་
སྤྱན་འདྲེན་ཞིང་ཕུག་རྟེན་ལ་བསྟིམ་པ་དང་། ཁྱིམ་དེའི་ཕུག་རྟེན་ལ་རྟག་
པར་བཞུགས་སུ་གསོལ་བ་ཡིན། ཕུག་ལྷ་དེ་དག་རྟག་ཏུ་ཁྱིམ་ལ་འགོ་བ་དང་
དེ་དག་གིས་ཁྱིམ་དེར་གནས་པའི་མི་རྣམས་ལ་སྡོང་གྲོགས་བྱེད་ཅིང་ཁྱིམ་་་་་
དེའི་ཕྱ་གཡང་ལ་དབང་མཛད་པ་དང་ཕྱ་གཡང་མི་ཉམས་པའི་ཁ་མདོག་་་་
མཛད་པ་ཡིན་ནའང་། ཕུག་ལྷ་ཁྱིམ་དུ་མི་གནས་པའམ་དེ་དག་ལ་མནོལ་
གྲིབ་སོགས་ཉམས་པའི་རིགས་བྱུང་བ་ཡིན་ན། ཕུག་གི་ལྷ་མི་བདེ་ན་ཁྱིམ་གྱི་
མི་མི་བདེ། ཕུག་ལྷའི་དབུ་དམའ་ན་ཁྱིམ་ལ་གོད་ཁ་འབྱུང་ཟེར་བའི་དཔེ་
ལྟར། ཁྱིམ་དེ་ལ་གནས་པའི་མི་རྣམས་བཀྲ་མི་ཤིས་པའི་རིགས་རྣམས་འབྱུང་
ཉེས་པས་ཉམས་གྲིབ་ཀྱི་རིགས་ཀུན་བཅོས་དགོས་པ་ཡིན། དེའི་ཚུལ་ནི་《ཕྱ་
གཡང་ཕུག་ལྷའི་བསྟོད་པ་》（ཤ༣བ༤) ལས། “ཕུག་ལྷ་མནོལ་བ་ཡོད་གྱུར་
ན། །བདུད་རྩི་གཙང་མས་སྐུ་ཁྲུས་གསོལ། །ཕུག་ལྷ་འཁྱམས་པ་ཡོད་གྱུར་
ན། །ཕུག་རྟེན་འདི་ལ་བསྟིམ་དུ་གསོལ། །ཕུགས་ལྷ་འཁྱམས་པ་ཡོད་ན་ཚུར་
ལ་ཁུག །ཕུག་ལྷ་ཡོ་བ་ཡོད་ན་ཡར་ལ་བསྲང་། །ཕུག་ལྷ་ཆད་པ་ཡོད་ན་ཡར་



• 325 •
སྒྲུང་ལྡེའུ་བོན་གསུམ་གྱི་གཏམ། །
ལ་མཐུད། །ཕུག་ལྷ་དམའ་བ་ཡོད་ན་ཡར་ལ་བསྟོད། །ཅེས་བྱ་བ་དེ་དག་
གིས་གསལ་བ་ཡིན།
ཆུ་ཐག་གི་སྐོར།
དམུ་དག་གམ་རྨུ་ཐག་ཅེས་སུ་གྲགས་པ་དེ་ནི་《རྒྱལ་རབས་གསལ་་
བའི་མེ་ལོང་》（ཤ༥༥ང༡༥） ལས་། “འདི་ཡན་གྱི་གནམ་གྱི་ཁྲི་བདུན་ཟེར་
ཏེ་སྲས་རྣམས་ཀྱིས་རིམས་པ་བཞིན་ཆིབ་ཁ་ཐུབ་ཙ་ན་ཡབ་རྣམས་རིམ་པ་་་་་
བཞིན་དུ་རྨུ་ཐག་ལ་བྱས་ནས་ནམ་མཁའ་ལ་འཇའ་ཡལ་བ་བཞིན་འགྲོ་ཡང་་་་
ཟེར། ཁྲི་བདུན་བང་སོ་ནམ་མཁའི་དབྱིངས་ལ་བཏབ། །ལྷ་ཡི་འདུས་ལ་རོ་
མེད་འཇའ་ལྟར་ཡལ།།” ཞེས་གསུངས་པས་མཚོན། གནའ་བོའི་ལོ་རྒྱུས་
རྣམས་སུ་ཆེས་གྲགས་པ་ཞིག་ཡིན་ལ། སྟོན་པ་གཤེན་རབས་མི་བོ་ཆེའི་
གདུང་བརྒྱུད་ཀྱི་རྒྱུས་ཁུངས་ཀྱང་དམུ་ལས་ཆད་པར་བཤད་དེ་ ཀུན་གསལ་
ཉི་ཟེར་སྒྲོན་མ་》(༨༠ ཤ༤༠བ༥]ལས། “གཤེན་པོའི་ཐུགས་ཀྱི་སྤྲུལ་པ་ནི། །
འོད་དམར་སྨུག་གཅིག་དམུམ་རི་སྨུག་པོའི་རྩེ་ལ་འབབ། །འོད་ལས་ཟིལ་
ཆགས་སྒོ་ངར་འདྲིལ། །རིན་ཆེན་སྒོང་ང་འོད་ཟེར་ཅན། །བཅག་ཅིང་
བརྡོལ་བའི་སྙིང་པོ་ལས། །རིན་པོ་ཆེའི་མི་ཕོ་ནི། །རིན་ཆེན་སྣ་ལྔའི་རྒྱན་ཆ་
ཅན། །ཐོད་དཀར་མདའ་གང་བཅིངས་པ་བྱུང་། །དེ་ལ་མིང་དང་མཚོན་
བཏགས་པ། །མེས་པོ་དམུ་ཕྱུག་སྐྱེར་ཞོན་ཡིན། །དེ་དང་ལྷ་མོ་གང་དྲག་
བཤོས་པ་དང་། །སྲས་དམུ་བཙན་བཞིན་གྱི་རྒྱལ་པོ་བྱུང་། དེ་དང་ཕྱ་ལྕམ་
རྒྱལ་མོ་བཤོས་པ་ལས། སྲས་དམུ་བཙན་རྒྱལ་བ། དེ་དང་རིང་ནམ་རྒྱལ་མོ་
བཤོས་པ་ལས། དམུ་རྒྱལ་ལན་གྱི་ཐེམ་སྐས། དེ་དང་ལྷ་ཟ་འཕྲུལ་མོར་



• 326 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཤོས་པ་ལས། སྲས་རྒྱལ་པོ་ཐོད་དཀར། དེ་དང་ཡོ་ཕྱི་རྒྱལ་བཞད་མར་
བཤོས་པ་ལ་ཚེ་ལོ་བརྒྱ་པའི་དུས་ཀྱི་སྟོན་པ་གཤེན་རབ་བསྟན་པའི་གཙོ་བོ་་་་
བྱོན་པའོ།།” ཞེས་པས་གསལ། ཕུག་ལྷའི་རྟེན་ཇི་ལྟར་བཅའ་བའི་ཚུལ་ཤེས་
པར་འདོད་ན་ཁོ་བོས་བྲིས་པ་ཕུག་ལྷའི་སྐོར་ཞེས་པར་གཟིགས་འཚལ།
འགྲོ་ཤེས་གླུད་བོན།
གླུད་ཅེས་བྱ་བ་ནི་ཡོངས་གྲགས་ཀྱི་མིང་ཞིག་སྟེ་དེ་ལ་ནང་ཚན་དུ་
དབྱེ་ན་མཆོག་འབྲིང་དམན་གསུམ་གྱི་དབྱེ་བས་མདོས་དང་གླུད་དང་ལས་་་་
གསུམ་དུ་ཡོད་པ་ཡིན། གླུད་ཅེས་པ་དེའི་ཚིག་གི་གོ་དོན་དངོས་ནི་མིའམ་
དུད་འགྲོ་གང་སུ་ཡང་རུང་བ་ཞིག་གི་ཚབ་བྱས་པ་དེ་ལ་ཟེར་བ་ཡིན། འོན་
ཀྱང་དེ་ནི་སུ་ཞིག་གི་སྲོག་བསླུ་བའི་ཚབ་ཏུ་གཏོང་བ་སོགས་ངན་པའི་ཚབ་ཏུ་
འཇུག་པ་དེ་རིགས་ཁོ་ན་ལ་མ་གཏོགས་བཟང་པོའི་ཚབ་ཏུ་གཏོང་བ་ལ་མི་་་་
འཇུག དཔེར་ན་རྒྱལ་པོའི་སྐུ་ཚབ་དང་རྒྱལ་པོའི་སྐུ་ལུས་ཅེས་པ་འདི་གཉིས་་
ཀྱི་གོ་དོན་ཤིན་ཏུ་མི་འདྲ་བ་ཤེས་ཐུབ།
་་
བུ་
མདོས་ཀྱི་སྐོར།
མཆོག་ནི་ནམ་རྒྱུན་དུ་“མདོས”ཞེས་ཡོངས་སུ་གྲགས་པ་རྣམས་སྟེ།
དེ་དག་ནི་《 སྣང་གསལ་སྒྲོན་མེ་》（༥༦༤ ཤ༢ ༣༢བར)ལས། “གནམ་གཡོན་
ས་གཡོན་བར་གཡོན་གསུམ། །གཡོན་ཁམས་སུམ་ཅུ་རྩ་སུམ་（38） ཡོད། །
ནང་བདུད་བཙན་ཀླུ་གཉན་རྣམ་པ་བཞི། །མ་མོ་གཤིན་རྗེ་གཉིས་དང་དྲུག །



• 327 •
སྒྲུང་ལྡེའུ་བོན་གསུམ་གྱི་གཏམ། །
ཤ་ཟ་སྲིན་པོ་གཉིས་དང་བརྒྱད།།” ཅེས་གསུངས་པ་ལྟར་གྱི་ལྷ་མཐུ་
བོ་ཆེ། ཀླུ་མཐུ་བོ་ཆེ། གཉན་མཐུ་བོ་ཆེ་སོགས་སྣང་ཞིང་སྲིད་པའི་ལྷ་སྲིན་
གདུག་རྩུབ་ཅན་རྣམས་ནས་སྐྱེ་འགྲོའི་ལུས་སྲོག་ལ་འཚེ་ཞིང་བར་དུ་གཅོད་་་
པ་དེ་དག་གང་ལ་གང་དགོས་པའི་ཐབས་ཚུལ་གྱིས་ལྷ་ཀླུ་གཉན་ལ་སོགས་་་་་
པའི་རེ་བ་ཡོངས་སུ་བསྐང་བའི་སླད་དུ། དེ་དག་གི་མཐུན་རྫས་གང་ལ་གང་
དགོས་པ་དངོས་སུ་བཤམས་པ་དང་ལྷག་པར་དུ་རི་བོ་དང་། མཁར་ཁྱིམ།
རྩི་ཤིང་ནགས་ཚལ། བྱ་གཅན་རི་དྭགས། རྟ་ཕྱུགས་ར་ལུག་སྒོ་ནོར་གྱི་
གཟུགས་རིས་སོགས་གང་འཛོམས་དང་། བསླུ་བྱ་གང་ཡིན་པ་དེའི་གླུད་
གཟུགས་ལ་དེ་རང་གི་རྒྱན་ཆས་ཀྱིས་སྤྲས་པའི་མཐའ་འཁོར་དུ་ཕོ་གདོང་་་་་
(39) དང་མོ་གདོང་(40)མདའ་བཀྲ་(41)དང་འཕང་བཀྲ་(42) འདོ་ནམ་
མཁའི་(43）དང་རྒྱང་བུ་(44)འབྲུ་སྣ་དང་དར་སྣ་སོགས་སྲིད་པའི་འོད་ཡོན་
ཅི་འབྱོར་བས་བསྐོར་ཞིང་། མཐུན་རྫས་དེ་དག་ལ་མཚོན་དོན་གང་ཡིན་པ་
དེ་རང་དངོས་སུ་སྣང་ཐུབ་པར་སྔགས་དང་ཕྱག་རྒྱ་དང་ཏིང་ངེ་འཛིན་་་་་
གསུམ་གྱིས་བྱིན་གྱིས་བརླབས་ནས་བསླུ་བྱ་དེའི་ཚབ་ཏུ་བཏང་བས་ལྷ་སྲིན་་་་་
རྣམས་དགྱེས་པར་བསྐྱེད་ཅིང་། བསླུ་བྱ་དེའི་ལུས་སྲོག་གི་བར་ཆད་ཐམས་
ཅད་ཡོངས་སུ་ཞི་བ་དང་འདོད་དོན་རྣམས་གེགས་མེད་དུ་འགྲུབ་པའི་མཐུན་
རྐྱེན་དུ་འགྱུར་ཐུབ་པ་དེ་རིགས་ཡིན།
གླུད་ཀྱི་སྐོར།
འབྲིང་པོ་ནི་ནམ་རྒྱུན་དུ་“གླུད་”ཅེས་སུ་གྲགས་པ་རྣམས་ཏེ། དེ་ནི་
མཐོ་བ་མིའི་རྒྱལ་པོ་དང་བླ་མ་རྣམས་ནས་དམའ་བ་སྒོ་ཕྱུགས་ཡན་ལ་དངོས་



• 328 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བརྒྱུད་ནས་འཚེ་ཞིང་གནོད་པའི་རིགས། མཐོ་བ་འདྲེ་སྲིན་སྡེ་བརྒྱད་ནས་
དམའ་བ་འདྲེ་གདོན་ཐན་བྱུར་ཡན་ལ། རྒྱལ་གླུད་དང་བླ་གླུད་ནས་རྟ་གླུད་
དང་ཕྱུགས་གླུད་ཡན་གྱི་བར་གང་ལ་གང་འོས་པ་འདུ་བྱས་ཏེ། སྔགས་དང་
ཕྱག་རྒྱ་དང་གཏིང་ངེ་འཛིན་གསུམ་གྱིས་བྱིན་གྱིས་བརླབས་ནས་བསླུ་བྱ་དེའི་
ཚབ་ཏུ་གཏོང་བའི་ཆོ་ག་རྒྱས་འབྲིང་བསྡུས་གསུམ་ཅི་རིགས་ཤིག་འབྱུང་་་་
དེ་རིགས་ཡིན།།
，
ཡས་ཀྱི་སྐོར།
དམན་པ་ནི་ནམ་རྒྱུན་དུ་ “ཡས” ་ཞེས་སུ་གྲགས་པ་རྣམས་ཏེ། དེ་ནི་ཇི་ལྟར་
བསྙད་འཚོལ་མཁན་ནམ་ཟ་ཁ་འཚོལ་མཁན་རྣམས་ལ་བརྔན་འབྱིན་པས་་་་་་
གནོད་འཚེ་དེ་དག་ལས་བཟློག་པ་དང་ཚུལ་མཚུངས་པ་ཞིག་སྟེ། སྡེ་བརྒྱད་
ཀྱི་འཁོར་དུ་གཏོགས་པའི་མི་མ་ཡིན་མི་སྲུན་པ་རྣམས་ནས་བསྙད་འཚོལ་བ་་་
དང་འདྲེ་གདོན་གདུག་པ་ཅན་རྣམས་ཀྱིས་ལུས་སྲོག་ལ་གླགས་བལྟ་བ་དང་་་་
གཞན་ཡང་ཤ་འཁོན་དང་། ལན་ཆགས་ཀྱི་རིགས་སུ་གྱུར་པ་ཐམས་ཅད་ལ་
བསླུ་བྱའི་ཚབ་ཀྱི་ངར་གླུད་དེར་ཆངས་བུ་སོགས་ཡས་སྟགས་གང་ལ་གང་་་་
དགོས་པས་བསྐོར་ཏེ་བདེན་པའི་སྨྲང་དང་སྔགས་ཀྱིས་བྱིན་གྱིས་བརླབས་་་་་
ནས་ཡས་སུ་གཏོང་བ་དེ་རིགས་ཡིན།
མཆོག་འབྲིང་དམན་གསུམ་ཀའི་སྤྱི་མིང་ལ་གླུད་ཅེས་འབྱུང་བ་ནི།
མདོས་དང་གླུད་དང་ཡས་གསུམ་ཀར་བསླུ་བྱའི་གཟུགས་མེད་ཐབས་མེད་་་་་
ཅིང་གཟུགས་དེ་ལ་གླུད་ཅེས་བྱ་བས་ན་གླུད་ཀྱི་མིང་ཀུན་ལ་འཇུག་པ་ཡིན།
མདོས་དང་གླུད་དང་ཡས་གསུམ་པོ་འདི་དག་ནི། གནའ་བོའི་དུས་ནས་



སྒྲུང་ལྡེའུ་བོན་གསུམ་གྱི་གཏམ།
.
• 329，
བཟུང་བོད་ཀྱི་མངའ་ཁོངས་ཡོངས་རྫོགས་སུ་དར་རྒྱས་ཤིན་ཏུ་ཆེ་བར་བརྟེན་
བོད་མིའི་བསམ་སྤྱོད་དང་གནས་ཚུལ་ཡོངས་དང་ཧ་ཅང་འབྲེལ་ཆེ་བ་ཞིག་་་་
ཏུ་ཆགས་ཡོད། དེའི་རྒྱུ་མཚན་གྱིས་གླུད་ཀྱི་སྐོར་འདི་དག་ནི་བོན་པོ་ཙམ་དུ་
མ་ཟད་དུས་ཕྱིས་བན་དེའི་ཁོངས་གཏོགས་ཀྱི་གྲུབ་མཐའ་མི་འདྲ་བ་ཐམས་་་
ཅད་ཀྱི་ནང་དུའང་མ་ཁྱབ་པ་མེད་ཅིང་དེ་དག་གི་ཕྱག་ལེན་ཡང་གནང་་་་་
བཞིན་པ་ཡིན།
སྣང་གཤེན་བ་རྣམས་ཀྱིས་གླུད་ནི་འཕན་ཡུལ་མཉམ་བརྗེ་གླུད་ཀྱི་
སྒོ། ཞེས་བོན་སྒོ་བཞིའི་ནང་ནས་གལ་ཆེ་ཤོས་ཤིག་ཏུ་བརྩི་ཞིང་གླུད་ཀྱི་གོ་
དོན་ཡང་། མཉམ་གཉིས་བརྗེ་བའི་གླུད་ཅེས་བསླུ་བྱ་དངོས་དང་དེའི་ཚབ་
གཉིས་གཟུགས་དང་སྐྱེ་མཆེད་སོགས་མཉམ་པ་དེ་གཉིས་ཕན་ཚུན་བརྗེ་བའི་
དོན་བསྟན་ཡོད།
ཕོ་གླུད་མོ་གླུད་ཆུང་གླུད་གསུམ་གྱི་སྐོར།
གླུད་ཀྱི་དབྱེ་བའང་གཙོ་ཆེའི་དབང་དུ་བྱས་ན། ཕོ་གླུད་དང་མོ་
གླུད། ཆུང་གླུད་གསུམ་ཡོད་པའི་ནང་ཕོ་གླུད་ཀྱི་རིགས་བཅུ་སྟེ། །༡. དབུས་
ནས་ལྷ་མིན་འཁྲུགས་མདོས། །༢. སྟེང་ནས་ཚངས་པའི་ལྷ་མདོས། །༣. ཤར་
ནས་རྒྱལ་པོའི་སྐོང་མདོས། །༤. བྱང་ནས་བཙན་གྱི་སྐོང་མདོས། །༥. ནུབ་
ནས་བདུད་ཀྱི་ཁྲམ་མདོས། (45） ༦. ལྷོ་ནས་གཤིན་རྗེའི་བཟློག་མདོས།
（46） ༧. ལྷོ་ཤར་དམུ་ཡི་བཙན་མདོས།（47）།༨. བྱང་ཤར་བཙན་གྱི་དལ་
མདོས། ༩. བྱང་ནུབ་ཀླུ་དབང་གཏད་མདོས།(48） ༡༠. ལྷོ་ནུབ་སྲིན་པོའི་
མཁར་མདོས་(49)རྣམས་སོ།



• 330 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མོ་གླུད་ཀྱི་རིགས་ལའང་བཅུ་སྟེ། ༡. ཆུད་ཀྱི་རྒྱལ་མོའི་གཡང་མདོས། (50）
༢. སྟེང་ཕྱོགས་མ་མོའི་སྐོང་མདོས། ༣. མ་ཡམ་རྒྱལ་མོའི་བཟློག་མདོས།
༤. སྣང་སྲིད་མ་མོའི་འཁྲུགས་མདོས། །༥. བརྟན་མ་དམག་གི་ཁྲམ་མདོས།
༦. སྐྱོང་མ་ཁྲམ་གྱི་གཟི་མདོས། （51） ༧. ཁ་ལ་གངས་དཀར་སྨན་མདོས།
(52) ༨. སྨན་མོ་གཟེད་ཀྱི་ཚང་མདོས། (53) ༩. མ་བདུད་རྒྱལ་མོའི་
བརྟན་མདོས། (54） ༡༠. མཚོ་སྨན་རྒྱལ་མོའི་གུར་མདོས་(55) རྣམས་
སོ། །
ཆུང་གླུད་ཀྱི་རིགས་ལའང་བཅུ་སྟེ། ༡. འདྲེ་དགུའི་ཚང་མདོས།
(58)།༢. སྲི་བཅུའི་ཚང་མདོས། （57) ༣. ཚེ་བདུད་ནག་པོའི་བཟློག་
མདོས། ༤. སྐྱེས་བུ་བརྒྱད་ཀྱི་དཔུང་མདོས།(58) ༥. དབང་ལྡན་བགེགས་
ཀྱི་གླུད་མདོས། ༦. ས་བདག་གཏོད་ཀྱི་སྤུར་མདོས། （59） ༧. གཙང་སྨེ་
འདྲེས་པའི་སྐྱོམ་མདོས། (60) ༨. མཚུངས་གཉིས་སེར་བའི་སྐྱོམ་མདོས།
（61） ༩. མཉམ་གཉིས་བརྗེ་བའི་གླུད་མདོས། ༡༠. རྩ་དཀར་འཕེལ་བའི་
གག་མདོས།(62)རྣམས་སོ།།
དེ་དག་ལས་གྱེས་པ་གཡེན་ཁམས་སུམ་ཅུ་རྩ་གསུམ་ལ་རྒྱབ་མདོས་སུམ་
ཅུ་རྩ་སུམ་ཡོད་ཅིང་དེ་ཀུན་བསྡོམས་པས་དྲུག་ཅུ་རྩག་སུམ་དུ་འབྱུང་བ་དེ་་་་་
དག་ལས་འཕྲོས་ཏེ། ཆེ་ཞིང་རྒྱས་པ་སྣང་སྲིད་རྒྱན་མདོས་ནས་ཆུང་ཞིང་
བསྡུས་པ་བྱིའུ་ཆུང་འཕུར་མདོས་ཡབ་ཀྱི་མདོ་རིགས་མི་འདྲ་བ་སུམ་བརྒྱ་་་་
དྲུག་ཅུར་གྱེས་པར་བཤད།མདོས་རིགས་དེ་དག་ཀྱང་ཕོ་གླུད་ཐམས་ཅད་་་་་
བརྗིད་དང་ལྡན་པ། མོ་ལུས་ཐམས་ཅད་བཀྲག་དང་ལྡན་པ། ཆུང་གླུད་
ཐམས་ཅད་ནི་ལྟ་ན་སྡུག་པ་ཅང་དགོས་པ་དང་། གླུད་ཀྱི་ཡོ་ཆས་ནི་སྣང་



• 331 •
སྒྲུང་ལྡེའུ་བོན་གསུམ་གྱི་གཏམ།
ཞིང་སྲིད་པའི་འཇིག་རྟེན་གྱི་ཁམས་ན་སྲིད་པའི་འདོན་ཡོན་ཇེ་སྙེད་ཅིག་་་་་
ཡོད་པ་དེ་ཀུན་མ་ཚང་མི་ཚང་མེད་པར་གླུད་དང་ཡས་སུ་བསྟན་ཅིང་།
འཇིག་རྟེན་ཁམས་ན་ཅི་ཡོད་པའི་དངོས་པོ་ཐམས་ཅད་མི་ལུས་ལའང་དེ་་་་
ཀུན་ཡོད་པས་གླུད་ཀྱང་དེ་བཞིན་དུ་སྲིད་པ་ཡིན།
མདོས་ཀྱི་ཚད་སྐོར།
མདོས་ཀྱི་གྲབས་གཤོམ་རྒྱས་བསྡུས་ཇི་ལྟར་དགོས་པའི་ཚུལ་ཡང་་་་
སྤྱིར་ན་མདོས་ལ་ཕྱི་ནང་གསང་གསུམ་སྟེ། ཕྱི་མདོས་སུ་སོག་ཁྲིག་ལག་ལེན་
གྱི་རྫས་དང་ནང་མདོས་སུ་སོག་ཁྲིག་ལག་ལེན་གྱི་རྫས་དང་ནང་མདོས་སུ་་་་
ཏིང་འཛིན་དགོངས་པའི་རྫས་ཏེ། རྫས་དེ་གསུམ་ཟུང་དུ་འབྲེལ་བའི་སྒོ་ནས་
འགྲོ་བ་རྣམས་ལ་སྐྱོབ་བྱེད་པ་དང་། ཕན་གདག་དགོས་པ་ཡིན། བྱེ་བྲག་ཏུ་
ཕྱི་མདོས་སུ་སོག་ཁྲིག་ལག་ལེན་གྱི་རིམ་པ་ལ་རྒྱས་འབྲིང་བསྡུས་གསུམ་དུ་་་་
ཡོད་པ་དེ་དག་ནི་སྐབས་དང་སྦྱར་བ་བྱ་སྟེ། རྒྱས་པ་ལ་ཁྲི་འགྱུར་འབུམ།
འབྲིང་པོ་ལ་སྟོང་འགྱུར་བཅུ། ཐ་མ་ལ་བརྒྱ་འགྱུར་བཅུ། ཡང་ཐ་མ་ལའང་
བཅུ་འགྱུར་བཅུ་ཡིན། དེའང་སོ་སོའི་དབང་རིས་ལ་དཔག་སྟེ། སྟོང་གསུམ་
སྒྲོན་མེ་ (63）ལ་ཁྲི་འགྱུར་འབུམ། འཁོར་ལོས་བསྒྱུར་རྒྱལ་ལ་སྟོང་འགྱུར་ཁྲི།
གཤིན་པོ་ལ་བརྒྱ་འགྱུར་སྟོང་། རྒྱལ་ཕྲན་ལ་ལྔ་བརྒྱ། བཙུན་མོ་ལ་སུམ་བརྒྱ་
དྲུག་ཅུ། བློན་པོ་དེད་དཔོན་རྣམས་ལ་བརྒྱ་དང་བཅུ་དྲུག བཙུན་པ་ལ་
བརྒྱ་དང་རྩ་བརྒྱད། ཁྱིམ་པ་ལ་དྲུག་ཅུ་རྩ་གཅིག གཞི་འཛིན་བཙུན་མོ་ལ་
ལྔ་བཅུ་ང་གཅིག ཁྱིའུ་བུ་མོ་རྣམས་ལ་ཉི་ཤུ་རྩ་ལྔ་རེ། བྲེན་དང་ཕོ་ཉ་རྣམས་
ལ་བཅུ་གསུམ་རེ། དམན་པ་རྣམས་ལ་ལྔ་རེ་སྟེ་མཐོ་རིམ་བཞིན་དུ་རྐྱེན་ཡང་



• 332 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེ་དང་འདྲ་བས་གཉེན་པོར་སློང་བ་ཡིན་ཞེས་གཟི་བརྗིད་དུ་ཞིབ་རྒྱས་་་
གསུངས་ཡོད།
གླུད་ཀྱི་ཡོན་ཏན་སྐོར།
གླུད་ཀྱི་ཡོན་ཏན་ཇི་ལྟར་ཡིན་པའི་ཚུལ་མཚོན་ཙམ་ནི་《མདོས་ཀྱི་སྨད་་་་
ཁྲིག》（༥༧༨ ཤ༤བར）ལས། “གླུད་ལ་ཡོན་ཏན་འདི་ལྟར་ཚེ། །གླུད་མཆོག་
ངར་གྱི་མི་ཆེན་འདི། །རྒྱུ་ནི་འབྱུང་བ་ལྔ་དང་རིན་ཆེན་འབྲུ་དང་སྨན། །
རུས་པ་གཡུ་འབྲུག་དུང་གི་གདུང་། །འབྱུང་བ་ཆུ་དང་མཚལ་གྱི་ཁྲག །རིན་
ཆེན་འབྲུ་སྣ་བསེ་ཡི་ཤ །ཞོ་ཤའི་སྙིང་དང་ལུང་ཐང་མིག ། མགྲོན་བུའི་སོ་
ལ་ལེ་བརྒན་ལྗགས། །ཟེར་མང་སྐྲ་ལ་དར་ཟབ་གོས། །ཡན་ལག་གསེར་གཡུ་
ཟངས་དང་ལྕགས། །མདངས་ནི་རིན་ཆེན་ཚོན་རྩི་ལ། །སེམས་ནི་སྟོང་
གསལ་ནམ་མཁའི་ངང༌། །དབུགས་ནི་འབྱུང་བ་རླུང་གི་དབུགས། །དྲོད་ནི་
ཚང་སྟང་མེ་ཡི་དྲོད། །ཆས་བཟང་འགྲོ་མཁས་སྟོབས་དང་ལྡན། །བདག་
ཅག་མི་དང་ཆས་མི་གཅིག །ཕོ་གླུད་མོ་གླུད་ཆུང་གླུད་དང་། །ཕོ་ཆས་མོ་
ཆས་མཛེས་སྡུག་ལྡན། །འདོད་ཡོན་ལོངས་སྤྱོད་རྒྱན་དང་ལྡན། །དེ་བས་
མདངས་གསལ་རྨ་བྱའི་མདོངས། །མི་བས་ཆས་བཟང་ལྷ་ཡི་སྲས། །མི་བས་
བཀྲ་གསལ་འཇའ་ཚོན་འོད། །མི་བས་སྙད་སྙན་ཚངས་པའི་གསུང་། །མི་
བས་ནོར་བཟང་རིན་ཆེན་གསེར། །མི་བས་ལྔགས་བདེ་ཕ་བང་ལྔགས། །མི་
བས་སྨྲ་མཁས་ནེ་ཙོའི་སྐད། །མི་བས་སྟོབས་ལྡན་གླང་པོའི་སྟོབས། །མི་བས་
འགྲོ་མཁས་བལྟ་ན་སྡུག །གླུད་ལ་ཡོན་ཏན་བསམ་མི་ཁྱབ། །
ཅེས་པས་གླུད་ཀྱི་ཡོན་ཏན་བསྟན་པ་དང་མཉམ་དུ་ཐུན་མོང་མ་་་་



སྒྲུང་ལྡེའུ་བོན་གསུམ་གྱི་གཏམ།
• 333•
ཡིན་པའི་མདོས་རྫས་གང་དག་དགོས་པ་དེ་དག་གི་བྱེད་ལས་གང་དག་ཡིན་་་
པའི་འབྲེལ་བ་བཅས་ཀྱང་གསལ་བར་བསྟན།
གླུད་རྫས་ཀྱི་དགོས་པའི་སྐོར།
གླུད་རྫས་ཀྱི་དགོས་པ་དང་མཚོན་དོན་གང་དག་ཡིན་པའི་སྐོར་་་་་
ཡང་《འདོད་ཡོན་རྒྱ་མཚོ།》（༥༧༢ ཤ༦བ༣） ལས། “ངར་གྱི་ཕ་ནི་དགུང་
སྔོན་དབྱིངས། །མ་ནི་འབྱུང་པོ་འཛིན་མ་སྟེ། །གནམ་ས་གཉིས་ལས་སྐྱེས་པ་
དེ། །ངར་གླུད་རིན་ཆེན་ལྔ་ལས་གྲུབ། །དབང་པོ་ཚང་ཞིང་སྐྱེ་མཆེད་དོད། །
འབྱུང་བའི་བཀྲག་མདངས་འོད་དང་ལྡན། །དྲོ་བའི་གོས་སུ་དར་ཟབ་
བཀོན། །མཛེས་པའི་རྒྱན་ཆ་དུ་མས་བརྒྱན། །ལག་ན་གསེར་དང་གཡུ་ཁུར་
ནས། །ཐབས་ཤེས་རྐང་པ་ཞུ་མཆོག་འགྲོ །དངོས་ལས་ལྷག་པའི་གླུད་ཆེན་
འདི། །རྒྱུ་སྦྱོར་ཕོ་མོའི་གླུད་དུ་བཞེས། །ཕྱི་སྣོད་ཐབས་ཀྱི་སྟོང་བུའི་ནང་། །
ནང་བཅུད་ཤེས་རབ་མར་ཁུས་གཏམས། །ཟུང་འཇུག་ཡེ་ཤེས་མེ་འོད་
བཅས། །ངག་གི་གླུད་དུ་འབུལ་གྱིས་བཞེས། །ནས་ནི་སྣང་བ་སྣ་ཚོགས་
མཚོན། །མཁའ་ནི་སྟོང་པ་ཉིད་ཡིན་ལ། །སྣང་སྟོང་ཟུང་འཇུག་ཐགས་སུ་
བྱས། །རྒྱུ་སྦྱོར་སེམས་ཀྱི་གླུད་དུ་བསྔོ། །གཞན་ཡང་གཏོར་མ་ཏིང་ལོ་དང་། །
ཆང་བུ་བཟའ་བཅའ་བདའ་བའི་ཟས། །ཤ་ཆང་ཇ་སོགས་བཏུང་བའི་
རིགས། །འབྲུ་སྣ་དར་ཟབ་རས་མོ་དང་། །གསེར་དངུལ་ཟངས་ལྕགས་ཤེས་
སྤྱད་རིགས། །སྟག་གཟིག་པགས་རས་མཁོ་དགུའི་རྫས། ། ཕོ་ཏང་སྐྱེས་པ་
ཕོ་ཡི་གླུད། །མོ་ཏང་མོ་གླུད་དམ་པ་ནི། །མཛེས་པའི་གཟུགས་རིས་ཡིད་དུ་
འོང་། །དངོས་སྣང་གླུ་ལེན་བྲོ་གར་བསྒྱུར། །སྲིད་པ་སྤྱི་དང་མཐུན་པ་བྲིས། །



• 334 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བརྟན་གཡོ་སྣོད་བཅུད་སྣང་སྲིད་གསལ། །མདའ་བཀྲ་སྟག་སོ་རིས་དང་ནི། །
འཕང་བཀྲ་ཉ་མིག་རིས་སུ་བཀྲ །བུ་ཏང་བྱིས་པ་ཟུར་ཕུད་ཅན། །སྒྱུ་མའི་
རོལ་རྩེད་ཅིར་ཡང་བསྒྱུར། །རྒྱང་བུ་མཁའ་ལ་འཇའ་ཤར་བཞིན། །ཤེལ་
ཚིག་རྟ་དྲེལ་ནོར་ལུག་གཟུགས། །མདོར་ན་སྲིད་པར་མཆིས་སོ་ཅོག །དངོས་
སུ་ཅི་ལྟར་འབྱོར་བཤམས་དང་། །བློ་ཡི་སྤྲུལ་པས་སྣང་སྲིད་ཁེངས། །ཞེས་
པས་མདོས་རྫས་ཀྱི་བྱེ་བྲག་སྣ་ཚོགས་པ་བཅས་གསལ་བར་བསྟན་པས་ཤེས་་་་་
ཐུབ་པ་ཡིན།
འདུར་ཤེས་སྲིད་གཤེན།།
འཁོར་བའི་སེམས་ཅན་སྐྱེ་ཤི་ཁ་རྒྱུད་པའི་གདོད་པ་ཅན་དག་ནི།
ནད་རིགས་བཞི་བརྒྱ་རྩ་བཞིས་གདུང་ཞིང་གཙེས་པ་དང་གདོན་རིགས་སྟོང་
ཕྲག་དྲུག་ཅུས་ཚེ་སྲོག་ལ་བར་དུ་གཅོད་ཅིང་། དེ་དག་ཀྱང་འཆི་ས་མ་ངེས་
པ་དང་འཆི་གནས་མ་ངེས་པ་དང་འཆི་རྐྱེན་མ་ངེས་པ་དང་འཆི་དུས་མ་ངེས་
པ་སྟེ་མ་ངེས་པ་བཞིའི་གཞན་དབང་དུ་གྱུར་པ་ཅང་ཡིན།
དེ་ལྟ་བུའི་གཞན་དབང་ཅན་གྱི་རྒན་པོ་དང་གཞོན་པ་དང་བྱིས་པ་
དང་སྐྱེས་མ་ཐག་པ་སྟེ་གནས་སྐབས་རྣམ་པ་བཞི་གང་རུང་དུ་གནས་པའི་་་་་་
འགྲོ་བ་མིའི་ཚོགས་དེ་དག་ནི་གྲི་དང་འཁྲུག་པ་དང་ནད་དང་ཡམས་ལ་་་་་་
སོགས་པ་བློ་བུར་ཡེ་འབྲོག་གི་སྡུག་བསྔལ་མང་དུ་མྱོང་ནས་འཆི་བར་འགྱུར་་་་
ཞིང་། དེའི་ཚེ་མ་རིག་པའི་ལས་དབང་གིས་བླ་ཡིད་སེམས་གསུམ་དུམ་བུ་
གསུམ་དུ་མཐོང་བ་དང༌། རིག་པ་བདག་མེད་པར་བདག་པོ་གཉིས་སུ་



• 335 •
སྒྲུང་ལྡེའུ་བོན་གསུམ་གྱི་གཏམ།
འཛིན་པར་འགྱུར་ཏེ། གཅིག་ནི་ལྷན་གཅིག་སྐྱེས་པའི་ལྷ་རུ་འཛིན་པ་དང་
གཅིག་ནི་ལྷན་ཅིག་སྐྱེས་པའི་འདྲེ་རུ་འཛིན་པར་འགྱུར། ལྷས་ནི་ཕན་གདག་
ཅིང་འདྲེས་ནི་ཟ་འདྲེ་དང་ཤི་གཤེད་དང་སྲོག་གཅོད་དང་དབུགས་ལེན་དང་
ཚེ་ལེན་དང་མདངས་འཕྲོག་དང་གསོན་བདུད་དང་གཤིན་ལྕག་(64)དང་ཤི་
འདྲེ་དང་ཤི་སྲི་ལ་སོགས་པའི་རྣམ་པར་སྟོན་པས་གནོད་ཅིང་འཚེ་བར་བྱེད་
པ་སྟེ། དབུགས་ལེན་པ་དང་སྲོག་གཅོད་པ་དང་བདུད་བྱེད་པའི་ཕྱིར་དུ་
འགྲེང་བ་དང་། གཞན་ཡང་གནས་འཚོལ་བ་དང་ཡུལ་འཚོལ་བ་དང་འདུག་
ས་འཚོལ་བ་དང་དགེ་སྡིག་རྒྱུ་འབྲས་དཀར་ནག་ཏུ་མཐོང་བ་སོགས་དུ་མར་་་་
འཛིན་པའི་རྐྱེན་གྱིས་བདེ་བའི་གོ་སྐབས་ནམ་ཡང་མེད་པ་ནི་འཆི་ཁའི་ནད་་་་
པ་ལྟ་བུ་ཅི་ལའང་ཐོགས་པ་མེད་པ་ནི་བར་སྣང་གི་རླུང་སེར་ལྟ་བུ། འཇིགས་
སྐྲག་བྱེད་དངངས་དང་བཅས་པ་ནི་རི་དྭགས་རྒྱར་ཚུད་པ་ལྟ་བུ། ཡིད་ཁ་
རྨོངས་པ་ནི་ས་མཐའི་ཀུ་ཧྲང་(65）ལྟ་བུ། ཐར་དུ་མི་རེ་བ་ནི་མུན་ཁང་གི་
བཙོན་པ་ལྟ་བུ། འདུག་ས་འཚོལ་བ་ནི་བྱིའུ་ཕྲུག་ཚང་ཡར་(66)ལྟ་བུ།
སྐྱབས་གནས་མེད་པ་ནི་དྭ་ཕྲུག་མས་བོར་བ་ལྟ་བུ། བཀྲེས་ཤིང་སྐོམ་པ་ནི་ཡི་
དྭགས་འཕོངས་པ་ལྟ་བུ། ཡིད་ལ་མི་བདེ་བའི་ཟིལ་སྒྱུར་བ་ནི་འདྲེས་རྗེས་
ནས་དེད་པ་ལྟ་བུ། རང་དབང་མེད་པ་ནི་ལ་ཁའི་བྱ་སྒྲོ་ལྟ་བུ། གཞན་དབང་
དུ་གྱུར་པ་ནི་ཁྲིམས་ཀྱི་མངའ་འོག་ཏུ་ཚུད་པ་ལྟ་བུ་སྟེ་སྡུག་བསྔལ་གྱིས་ཤིན་་་་་
ཏུ་ཉོན་མོངས་པར་འགྱུར་བ་ཡིན། །
སྡུག་བསྔལ་དྲག་པོས་ཡོངས་སུ་མནར་བའི་འགྲོ་བ་དེ་དག་གདུལ་་་
བའི་སླད་དུ་ལྷ་ཆེན་འདུར་གསས་རྨ་བོ་བསྒོམ་ནས་ཚེ་འདས་ཀྱི་བླ་ཡིད་་་་་
སེམས་གསུམ་གཅིག་ཏུ་བསྡུ་བ་དང་། དེའི་ཐུགས་རྗེའི་སྟོབས་ཀྱིས་ཚེ་འདས་
བ་
，



• 336 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བདེ་བར་འདྲེན་མཛད་པའི་སྲིད་གཤེན་གྱི་བོན་པོ་དག་བྱུང་བ་ཡིན།
སྲིད་གཤེན་གྱི་བོན་པོ་དེ་དག་གིས་གནས་སྐབས་རྣམ་བཞིའི་་་་་
（67） གང་ཡང་རུང་བར་ཤི་རྐྱེན་ནད་དང་དུག་དང་མཚོན་དང་གདོན་ལ་་་་
སོགས་པ་མ་ངེས་པའི་རྐྱེན་གྱིས་ཤི་བའི་འགྲོ་བ་རྣམས་འདུར་ཐབས་གང་ལ་་་
གང་འོས་ཀྱིས་འདུར་ཏེ་ཚེ་འདས་ཀྱི་བླ་ཡིད་སེམས་གསུམ་གཅིག་ཏུ་བསྡུས་་་
ནས་བར་ས་ (68） བདེ་ལ་ཡངས་པའི་གནས་སུ་འགོད་པར་བྱེད། སྲིད་
གཤེན་གྱི་བོན་ཐམས་ཅད་བསྡུ་ན་ཤི་ཐབས་དང་འདུར་ཐབས་གཉིས་སུ་མ་་་
འདུས་པ་མེད།
ཤི་ཐབས་ཀྱི་སྐོར། . ་
བར་ཆད་གདོན་རྐྱེན་གྱིས་ཤི་བ་ཉི་ཤུ། གློ་བུར་རྐྱེན་ཆག་གིས་ཤི་བ་
ཉི་ཤུ། འདུ་བ་ནད་རྐྱེན་གྱིས་ཤི་བ་ཉི་ཤུ། རྣོ་གཅོད་མཚོན་གྱིས་ཤི་བ་ཉི་ཤུ།
ཚེ་ཟད་ལས་དབང་གིས་ཤི་བ་གཅིག་བཅས་ཁྱོན་བསྡོམས་བརྒྱད་ཅུ་རྩ་གཅིག་
ཡོད།
འདུར་ཐབས་ཀྱི་སྐོར།
ཕོ་ཤི་བ་ལ་ཕོ་འདུར། མོ་ཤི་བ་ལ་མོ་འདུར། རྒན་པོ་ཤི་བ་ལ་
བགྲེས་འདུར (69）། གཞོན་ནུ་ཤི་བ་ལ་སྲི་འདུར། བྱིས་པ་ཤི་བ་ལ་ཆུང་
འདུར། གྲི་རུ་ཤི་བ་ལ་གྲི་འདུར་སོགས་འདུར་ཐབས་མི་འདྲ་བ་སུམ་བརྒྱ་
དྲུག་ཅུ་ཡོད། དེ་དག་འདུར་བྱེད་ཀྱི་དབང་དུ་བྱས་ན་ཐོག་མར་རྩིས་ཀྱིས་
གཏན་ལ་མ་ཕབ་ན་གང་ལ་གང་དགོས་པའི་རྒྱུ་རྐྱེན་སྐོར་ཤན་མི་ཕྱེད་པས་་་་་



སྒྲུང་ལྡེའུ་བོན་གསུམ་གྱི་གཏམ། • 337 •
དོན་བརྟག་རྩིས་ཀྱི་བོན་བཅུ་ཡོད། འདུར་གྱི་རིགས་སྟུན་ས་གཞི་ལས་གཞི་
བསླངས་ཏེ་འདུར་དགོས་པས་རྒྱལ་པོའི་ས་དང་བོན་པོའི་ས། བཙུན་མོའི་
ས། དེད་དཔོན་གྱི་ས། བྲན་ཁོལ་གྱི་ས། གང་དང་གང་དུ་ཤི་བ་བརྟགས་པ་
སོགས་གཏོ་གཉན་གཏད་བཅོས་ཀྱི་བོན་བཅུ་ཡོད། སྔོན་གྱི་སྲིད་པ་ཆགས་པ་
ནས་བཟུང་སྲིད་པའི་དཔེ་བླངས་ནས་ད་ལྟའི་བར་དུ་སྲིད་པའི་ལུགས་སུ་་་་
བོན་གྱི་སྨྱུང་གྱེར་བའི་ཚུལ་སོགས་ཤི་རབས་ཀྱི་བོན་བརྒྱད་ཡོད།ཚེ་འདས་ཀྱི་་་
ཞེན་ཆགས་བསལ་བ་སོགས་གདམས་པ་ཐག་བཅོད་ཀྱི་བོན་བཅུ་གཉིས་ཡོད།
ཤུལ་དུ་ལུས་པར་ཞེན་པ་བསྐྱུངས་པའི་ཐབས་སོགས་འཁོར་བའི་ས་
གག་སེལ་བའི་བོན་བཅུ་ཡོད། མཚུངས་པའི་དཔེ་ལ་བརྟེན་ནས་དོན་ལ་ངེས་
ཤེས་འདྲོངས་པའི་ཤི་རབས་ལོ་རྒྱུས་ཀྱིས་ཁོག་ཕུབ་པ་སོགས་དཔེ་དོན་་་་་
རབས་ཀྱི་བོན་བདུན་ཡོད། ཚེ་འདས་ཀྱི་བླ་ཡིད་སེམས་གསུམ་འཐོར་བ་
གཅིག་དུ་སྡུད་པའི་བོན་གསུམ་ཡོད། ཡུལ་ཤེས་འདོད་ཡོན་གྱི་བོན་སྒོ་རྣམ་
པ་བརྒྱད་ （70）དང་གསོན་གཤིན་ཡུལ་བགོས་པའི་བོན་སྒོ་རྣམ་པ་བཅུ་་་་
གཉིས་(71)ཡོད། ལོག་གཡང་དབྱེན་(72)དང་བཅས་པ་ཁྱོན་བསྡོམས་བོན་
སྒོ་བརྒྱད་ཅུ་རྩ་གཅིག་ཡོད་པ་དེ་དག་ནི་སྲིད་གཤེན་གྱི་རྩ་བ་ལྟ་བུ་ཡིན།
འདུར་གྱི་བོན་སྒོ་ལ་རིགས་མང་པོ་དེ་འདྲ་བ་ཞིག་ཡོད་པའི་ཚུལ་་་་
གཟི་བརྗིད་སོགས་བོན་གཞུང་རྣམས་ནས་གསལ་བར་བཤད་ཅིང་དེ་བཞིན་་་
དུ་འདུར་གྱི་རིགས་རྒྱ་ཆེ་ཞིང་གྲངས་མང་བ་ཞིག་བཞུགས་པ་ལྟ་ཅི་སྨོས་་་་་
ནའང་། དམིགས་བསལ་དུ་ཁྱབ་རྒྱས་ཆེས་ཆེ་ཞིང་དེ་སྟུན་ལས་ལྷག་པར་
མངོན་གསལ་དོད་ངེས་པ་སྐྱེ་འགྲོའི་བླ་ཡིད་སེམས་གསུམ་མམ་བླ་ཚེ་སྲོག་་་་་
གསུམ་དང་འབྲེལ་བའི་གཞུང་ནི་གསོན་པོ་ལ་དགོས་ངེས་པའི་བླ་བསླུ་དང་་་་
，
，
，



• 338 •， ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཤིན་པོ་ལ་དགོས་ངེས་པའི་གཤེད་འདུར་འདི་གཉིས་ཡིན།
བླ་བསླུའི་སྐོར།
སྐྱེས་བུའི་བླ་ཉམས་པ་དང་ཡར་བ་དང་སྟོར་བ་དང་བྲོས་པ་དང་་་་
འཁྱམས་པ་དང་གདོན་ཆེན་གྱིས་འཕྲོག་པ་དང་གདོན་ཕྲན་གྱིས་བརྐུས་པ་་་་
དང་བྱད་མ་ལྷ་སྲུང་གིས་བཀུག་པ་དེ་དག་སླར་བསླུ་ཞིང་རང་གནས་སུ་་་་
འགུགས་ཏེ་སྐྱེས་བའི་བླ་ཚེ་སྲོག་གསུམ་གཅིག་ཏུ་སྡུད་པ་ནི་བླ་བསླུའི་ནང་་་་་
དོན་ཡིན།
སྐྱེས་བུའི་བླ་འཕྲོག་མཁན་གྱི་གདོན་ཆེན་ཞེས་བྱ་བ་དེ་དག་ནི།
སྟེང་ཕྱོགས་ལྷའི་གདོན་ཤར་ཕྱོགས་རྒྱལ་པོ་དང་དྲི་ཟའི་གདོན་ལྷོ་ཕྱོགས་གྲུལ་
བུམ་དང་གཤིན་རྗེའི་གདོན། ནུབ་ཕྱོགས་ཀླུའི་གདོན་བྱང་ཕྱོགས་གནོད་
སྦྱིན་གྱི་གདོན། མཚམས་བཞི་རུ་མེ་ལྷ་དང་སྲིན་པོ་དང་རླུང་ལྷ་དང་འབྱུང་
པོའི་གདོན་རྣམས་དང་། འོག་ཕྱོགས་ས་བདག་གི་གདོན་རྣམས་ཡིན་ལ།
ལྷག་པར་དུ་བདུད་རྗེ་རེ་ཏེ་མགོ་ཡག་དང་སྲོག་བདག་རྒྱལ་པོ་བེ་ཧར་འདི་་་་
གཉིས་ལ་བླ་གཤེད་ཀྱི་བདུད་རྒྱལ་གཉིས་ཟེར། འདི་དག་གིས་གསོན་པོའི་བླ་
དང་ཚེ་འཕྲོག་ཅིང་སྲོག་ལ་རྒོལ་བ་དང་གཤིན་པོའི་བླ་འཕྲོག་ནས་གསོན་་་་་
གཤིན་གཉིས་ཀ་ལ་འཚེ་བ་བྱེད་པ་ཡིན། །
གདོན་ཕྲན་ཞེས་པ་ནི་བདུད་པོ་རེ་ཏེ་མགོ་ཡག་གི་སྤྲུལ་པ་ཕོ་བདུད་
བཅུ་གསུམ་ལ་སོགས་པ་སྟེ། དེ་དག་གིས་ནི་སྐྱེས་པ་ཕོའི་བླ་ཚེ་བརྐུ་བ་དང་
མོའི་སྲིད་བརྐུ་བ་དང་བྱིས་པ་ཆུང་ངུའི་ཚེ་སྲོག་བརྐུ་ཞིང་། སྐྱེ་འགྲོ་ལ་གནོད་
ཅིང་འཚེ་བ་ཡིན།



སྒྲུང་ལྡེའུ་བོན་གསུམ་གྱི་གཏམ། • 339 •
སྐྱེས་བུའི་བླ་ཉམས་པའི་རྟགས་ནི་《སྲོག་གི་བཙན་རྫོང་》
Cཤ༡བ༣） ལས། “དགྲ་ཡུལ་དུ་བླ་འཁྱམས་པ། བླ་དུར་དུ་ཞུགས་པ་བླ་
གཤིན་པོས་ཁྱེར་བ་སོགས་ཀྱི་ལྟས་སུ་རང་ངམ་གཞན་སྒྲིག་མོའམ་གཅིར་བུར་
བུད་པ་རྨིས་ན་ངེས་པར་བླ་ཁྱེར་བ་ཡིན་ཅིང་། གཞན་ཡང་འབྱུང་བ་དགྲ་
ཐོག་ཏུ་སོང་བ་སོགས་（73） སྐེག་ལ་བབས་པ། དངོས་སུ་སེམས་རྣལ་དུ་མི་
ཕབས་པའི་ཡིད་ཡེང་པ་(74)དང་མཚན་མོ་རྟག་ཏུ་གཉིད་སྐྲག་སད་བྱེད་པ་
སོགས་བླ་འཁྱམས་པའི་རྟགས་ཡིན་པས་ཕྱི་བཤོལ་ལེ་ལོའི་དབང་དུ་མ་སོང་་་་
བར་འཕྲལ་དུ་བླ་ཚེ་བསླུ་བའི་ཐབས་ལ་འབད་དགོས་སོ།།”ཞེས་གསུངས་པས་
གསལ་པོར་ཤེས་ཐུབ།
བླ་བསླུའི་གོ་སྒྲིག་ཇི་ལྟར་བྱེད་དགོས་པའི་ཚུལ་རོབ་ཙམ་ཞིག་ཤེས་་
ན་བླ་བསླུའི་གོ་དོན་རྟོགས་ཐུབ་པ་དང་། ཞོར་དུ་གླུད་མདོས་ཀྱི་རིམ་པའང་
ཁ་གསལ་ཤེས་རྟོགས་ཐུབ་པའི་དགོས་ཁྱད་ཆེ་བར་མཐོང་བས་བླ་བསླུའི་་་་་
གཤོམ་གྱི་སྐོར་ཅུང་ཟད་བཀྲལ་ན་《སྲོག་གི་བཙན་རྫོང་》（ཤ༡བ༦） ལས།
“སྟེགས་བུའམ་སླེའུའི་ཁར་རྡུལ་ཚུན་གྱི་མི་གཟུགས་སྐྱེ་མཆེད་དོད་ཅིང་་་་་་
གཅེར་བུ་རྐང་ལག་བརྐྱངས་ཏེ་གན་རྐྱལ་དུ་གནས་པའི་ཚུལ། དེ་མཐར་མུ་
ཁྱུད་གཉིས་ཟླུམ་པོར་བསྐོར་བའི་བར་ཕྱོགས་མཚམས་བརྒྱད་དུ་ཕྱེ་བའི་ཤར་
ཤིང་། ལྷོ་མེ། ནུབ་ལྕགས། བྱང་ཆུ། མཚམས་བཞི་སའི་གནས་ཏེ། སྤར་
ཁའི་གནས་ཡུལ་ཡིན་པས་གཙུག་ལག་དང་མཐུན་པར་ཤིང་སོགས་ལ་རིམ་་་་
བཞིན་ལྗང་དམར་དཀར་མཐིང་སེར་པོའི་མདོག་ཏུ་བྱ། དེའི་མཐར་རི་ཁ་གྲུ་
བཞིར་བཅད་པ་ཕྱོགས་མཚམས་བརྒྱད་དུ་ཕྱེ་བའི་ (75) ཤར་དཀར་ལྷོ་སེར་
ནུབ་དམར་བྱང་ལྗང་མཚམས་བཞི་ཀུན་ཁྱབ་ཀྱི་དབང་དུ་བྱས་པའི་མཛེས་་་་་



• 340 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚོན་གང་དེར་བྱ། རྒྱུན་དུ་རྡུལ་ཚོན་མི་ལྕོགས་བ་རས་སམ་ཤོག་བུ་ལ་ཆུ་ཚོན་
གྱིས་གོང་གསལ་དཔེའུ་རིས་ལྟར་བྲིས་པའི་མིར་གཟུགས་ཀྱི་སྙིང་ཁར་བསྒྲུབ་
བྱ་ཕོ་མོ་གང་ཡིན་གྱི་འདྲ་གླུད་མཐོ་གང་སོར་བཞི་ལས་མི་ཆུང་བ་ངར་ཕྱེ་་་་
རིན་ཆེན་སྨན་སྣ་བསྲེས་པས་བཟོས་པ་སྐྱེ་མཆེད་དོད་ཅིང་ཚོན་རྩིས་ཁ་་་་
བསྒྱུར་བར་གོན་འཕྲོའི་གོས་བགོ་བ་དར་བཅས་དང་སོགས་གླུད་གོས་བཟང་
པོས་གཡོན་པའི་མདུན་དུ་གླུད་རྫས་ཟེར་མོའི་སྒོ། མུ་ཏིག་ཀུ་བ། ལུད་ཐར།
དར་ལོའི་བརྒན། མགྲོན་བུ། དུང་། མཚལ། བསེ། རྡོ་རྒྱུས། སྙིང་ཞོ་ཤ།།
མཁལ་མ་ཞོ་ཤ། དབང་ལག་ཆུ་སྲིན་སྡེར་མོ། ལྕགས། ཟངས། ཟས་སྨན་
གོས་དར་སྣམ་བུ་འབྲུ་དང་བཅས་པ་སོ་སོར་སྣ་འདུས་ཚང་བ་དང་། གཡས་
སུ་ལྷོ་རྫས་བཙོད། རྒྱ་སྐག་ཞུ་མཁན་སོགས། གཡོན་དུ་བྱད་རྫས་ལན་ཚྭ།
བུལ་ཏོག་སོགས་ཡུལ་དེ་དང་དེ་ནས་ཐོན་པའི་རིགས་དང་མདུན་རྒྱབ་ཏུ་ལ་་་
རྫས་ཚྭ་ལ། ལ་བཙས་རྡོ། . ཀུན་རྫས་བྱེ་མ་སྒོག་བཙོང་ཟམ་ཤིང་སོགས་དར་
བཅས་པ་རིན་པོ་ཆེའི་སྣོད་དུ་བཀོད་པའི་ལག་གཡས་སུ་གསེར། གཡོན་དུ་
གཡུ་རྒྱབ་ཏུ་ནམ་མཁའ་ཁོང་པ་ཁམས་མཐུན་འཇའ་རིས་ཅན། རྒྱང་བུ།
མདའ་འཕང་། ཕོ་ཡིན་ན་ཕྲག་པ་གཡས་སུ་སྟག་པ་དང་མོ་ཡིན་ན་གཡོན་དུ་
གླུད་མའི་བྱད་བུ་ལོ་གྲངས་ཀྱི་ཁྲམ་རིས་བྲིས་པ་བཅས་གཟུགས། གླུད་སྤྱི་
འགྲོར་ལུས་ངག་ཡིད་གསུམ་མཚོན་པའི་མར་མེ་གསུམ་མདུན་དུ་བཞག་པའི་
སྲོལ་ཡང་སྣང་། ཆེད་དུ་དམིགས་ནས་བསད་པ་མ་ཡིན་པའི་ལུག་གི་བསད་
ཤ་གསར་པ་དྲི་ནག་མེད་པ་གཙང་མ། ཕོའི་བླ་བསླུ་ན་ལུག་གི་རྐང་པ་གཡས་
ཀྱི་ཤ་དང་མོའི་བླ་བསླུ་ན་ལུག་གི་རྐང་པ་གཡོན་གྱི་ཤ་དགོས་པ་ཁྱད་པར་བ།
ཕོ་མོ་གང་ཡིན་ཀྱང་ཤ་དེའི་ཁུད་དུ་བླ་གཡུ་དང་ལོ་གྲངས་ཅི་ལོན་གྱི་གྲངས་



• 341 •
སྒྲུང་ལྡེའུ་བོན་གསུམ་གྱི་གཏམ།
དང་བསྟུན་པའི་ནས་དཀར་རྡོག་བཅས་དར་དཀར་དྲི་མེད་ཀྱི་བསྟུམས་ནས་
བཅུག་པའི་ཤ་དེའི་ཕྱེ་བལ་དང་རས་དཀར་དྲི་མེད་ཀྱིས་དྲིལ་བ་ཡོན་བདག་་་་
གིས་ཐེའུས་མནན་ལ། ཕོ་ཡིན་ན་དར་གླུད་ཀྱི་གཡས་དང་མོ་ཡིན་ན་གཡོན་
དུ་འཇོག ཤིན་ཏུ་རོ་གལ་ཅན་ལ་རྒྱ་ཤོག་ལ་བྱིན་རྟེན་བསྲེས་པའི་མཚལ་
གྱིས་ཚེ་བསྙེན་ལྟ་བུའི་ཡི་དམ་གྱི་སྙིང་པོ་དང་བླ་འགུགས་སྔགས་བྱང་གཤམ་་་
དུ་འགུགས་པའི་འདོད་སྲོལ་བྲིས་པའི་ཤོག་བྱང་གིས་བླ་རྟེན་དཀྲིས་པའི་རྒྱབ་
ཏུ་བལ་སོགས་ཀྱིས་བསྐུམ་པ་དང་། བླ་ལུག་པའང་ནང་བཞུག་དེ་ལྟར་བྱེད་
པ་ཞལ་ཤེས་སུ་སྣང་། དེའི་མཐར་མི་གཟུགས་ཀྱི་ལུས་ཀྱི་ལྷུ་བཅུ་གཉིས་ཏེ།
རྐང་པ་གཉིས། བརྒྱ་གཉིས། ལག་གཉིས། གྲུ་མོ་གཉིས། དཔུང་མགོ་
གཉིས། སྟོད་སྨད་གཉིས་ཏེ་བཅུ་གཉིས་དང་མགོ་དང་བཅུ་གསུམ་གྱི་ཁར་
སའམ་ཟན་ལས་བཅོས་པའི་ནས་ཕུལ་རེ་དང་། ཡོན་བདག་གི་འདྲ་གླུད་
དར་ཟན་ལས་བཟོས་པ་མཛུབ་གང་བ་རེའི་རྒྱབ་ཏུ་ནམ་མཁའ་འཇའ་མ།
རྒྱང་བུ། མདའ་འཕང་། ཕོ་མོ་དང་སྦྱར་བའི་སྟག་མ་གླང་མ་གང་བདེའི་
བྱང་བུ་སོ་སོའི་གདོང་ཅན་རྣམས་གཟུགས་མདུན་དུ་ཐེབ་ཀྱུ་རེ། བཤོས་བུ་
རེ། ཆངས་བུ་རེ། རྗེ་ངར་ཕྱི་ཤ་དུམ་རེ། ཞལ་བུ་ཆང་ཕུད་བླུགས་པ་རེ་རེ་
སྟེ་ཚན་བཅུ་གསུམ་ཚང་ངེས་པ་བཞག མི་གཟུགས་རྐང་ལག་སོགས་ཀྱི་བར་
དང་མུ་ཁྱུད་ཀྱི་ནང་བཅས་པར་ཕོ་མོ་གང་ཡིན་གྱི་བླ་རྟགས་སོ་སོའི་མཚན་མ་
དང་ལྡན་པའི་རྟ། རྐྱང་། གླབ། ཤ་བ། རྣ་བ། གཡག །བགླང་། ར་ལུག་
རྣམས་ཀྱི་གཟུགས་ཟན་ལས་སྐྱེ་མཆེད་དོད་ཅིང་། རང་མདོག་གིས་བསྒྱུར་བ་
ཁ་ནང་དུ་བསྟན་པ་བཞག དེའི་མཐར་མུ་ཁྱུང་སྤར་ཁའི་གནས་ཡུལ་བརྒྱད་
ལ། འཇིམ་སྟེགས་སུ་སྤར་ཁའི་རང་མདོག་གི་ཁོང་པ་བསྒྱུར་ཅིང་མཐའ་



• 342 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འཇའ་རིས་ཅན་གྱི་ནམ་མཁའ། རྒྱང་བུ་འཕན་བཟང་གིས་སྤྲས་པ།
མདའ། འཕང་། ཕོ་གདོང་། མོ་གདོང་། མདུན་དུ་ཡོན་བདག་གི་འདྲ་
གླུད་རྒྱུན་ལྡན་གྱི་བཤོས་བུ། ཆངས་བུ། ཐེབ་ཀྱུ་དང་བཅས་པ་ཚར་བརྒྱད་
བཀོད་པའི་ཐོག་སྤར་ཁ་སོ་སོའི་གདོན་གྱི་སྡེ་བརྒྱད་སྡོང་ཟླ་དང་བཅས་པའི་་་
གཟུགས་བརྙན་ཙཀླུ་དང་ཤིང་བྱང་གང་བདེར་བཀོད་པར་བྱ་སྟེ། ལྷོར་
བཙན་མི་དམར་རྟ་དམར་གོ་ཁྲབ་ཅན། གྲོ་བོ་མི་དམར་ནག་ཁྲོ་ཉམས་རལ་
པ་གཟེངས་པ། ལྷོ་ནུབ་ཏུ་ས་བདག་སེར་པོ་རྒྱལ་པོའི་ཆས་ལ་ཐོད་ཅན་
དང་། ཕུ་བདག་མི་དཀར་འདུང་མ་གྱོན་པ་དང་སྐྱེས་བུ་དཀར་པོ་གོས་
དཀར་ཅན། ནུབ་ཏུ་བདུད་མི་ནག་རྟ་ནག་བེར་ནག་གྱོན་པ་དང་། ནུབ་
བྱང་དུ་རྒྱལ་འགོང་སེར་སྐྱ་བཙུན་གཟུགས་ཞྭ་སེར་ཅན་དང་ཐེའུ་རང་བྱིས་་་་
པ་དཀར་སྐྱ་གཙུག་ཕུད་ཅན། ། བྱང་དུ་ཀླུ་སྔོན་པོ་སྦྲུལ་མཇུག་དང་སྦྲུལ་
གདེངས་ཅན་དང་མ་མོ་བུད་མེད་ནག་མོ་དར་ནག་གི་གོ་ཀྱུ་ཅན་དྲེལ་ནག་་་་
བཞོན་པ། བྱང་ཤར་དུ་རྦད་འདྲེ་དང་དཀོར་འདྲེ་གཉིས་ཀ་མི་གཟུགས་གོས་
ནག་དང་གོས་སེར་གྱོན་ནས་ལག་པ་གདེངས་པ། ཤར་དུ་རྒྱལ་པོ་བ་སེ་
ཐེབས་དང་གཟན་ཤམ་ཅན་དཀར་པོ་གླིང་ལ་ཞོན་པ་དང་ཀླུ་སྨན་གོང་་་་་
མཚུངས། ཤར་ལྷོར་རྒྱལ་འགོང་གོང་མཚུངས་དང་སྨྱོ་འདྲེ་ནག་པོ་གཅེར་བུ་
རལ་པ་གཟེངས་པ་ཐམས་ཅད་ཀྱང་གཟུགས་སྐྱེ་མཆེད་དོད་ཅིང་ལག་གཉིས་
གདེངས་ཏེ་གླུད་ལ་རྔམས་པའི་ཚུལ་ཅན་བཅས་བཀོད། དེ་མཐར་ཕྱོགས་
མཚམས་བརྒྱད་དང་སྟེང་འོག་མཚོན་བྱེད་ཤར་ནུབ་བཅས་པར་འཇིམ་་་་་
སྟེགས་ཐོག་ནས་རྒྱང་མདའ་འཕང་ཤིང་བྱང་ལ་སྲིད་པ་སྤྱི་རིས་བྲིས་པ་་་་
རྣམས་ཚར་བཅུ་ད་ཀོད་པའི་ཐོག་ཕྱོགས་ཀྱི་གདོན་ཆེན་བཅུའི་གཟུགས་་་་་
1



• 343 •
སྒྲུང་ལྡེའུ་བོན་གསུམ་གྱི་གཏམ། །
དགོས་པས། ལྡིང་ཁྲི་ལྟ་བུ་ཡོད་ན་སྟེང་འོག་སོགས་ཇི་ལྟ་བར་བཀོད་པ། དེ་
ཡང་དེ་ལྟར་མ་ཐུབ་ན་ཕྱོགས་མཚམས་བརྒྱད་སོ་སོ་དང་སྟེང་ནུབ་འོག་ཤར་་་་
དུ་བཀོད་དེ། དེའང་ཙཀྲི་ཤིང་བྱང་གང་བདེའམ། འཇིམ་གཟུགས་བྱེད་པ་
གངས་རིགས་ཀྱིས་གདོན་ཆེན་གྱི་ཁྲོ་ཚུལ་རྔམས་དར་ཆེན་གྱི་བེར་དང་ཐོད།
གཡས་དར་མདུང་ཕྱར་ཞིང་གཡོན་ཞགས་པ་འཛིན་པ། རྟ་མཆོག་སྒ་སྲབ་
ཀྱིས་སྤྲས་པར་འགྱིང་ཚུལ་གྱིས་ཞོན་པའི་སྟེང་དུ་བྱ་ལྡིང་ཞིང་། རོལ་དུ་ཁྱི་
ཁྲིད་པ་རེ་འགོད། བེར་ཐོད་དང་མདུང་། ཞགས་པ་རྟ་བྱ་ཁྱི་བཅས་སོ་སོའི་
རང་མདོག་དང་མཚུངས་པར་དགོས་པ་སྟེ། སྟེར་ལྷའི་གདོན་སྔོན་པོ། ཤར་
དུ་རྒྱལ་པོ་དང་དྲི་ཟའི་གདོན་དཀར་པོ། ལྷོར་གཤིན་རྗེ་དང་གྲུལ་བུམ་
གདོན་སེར་པོ། ནུབ་ཏུ་ཀླུའི་གདོན་དམར་པོ། བྱང་དུ་གནོད་སྦྱིན་གདོན་
ལྗང་ཁུ། མཚམས་ཀྱི་ཤར་ལྷོ་མེ་ལྷ། ལྷོ་ནུབ་སྲིན་པོ། ནུབ་བྱང་དུ་རླུང་ལྷ།
བྱང་ཤར་དུ་དབང་ལྡན་རྣམས་ཁྲོ་བོ་འོག་གི་ས་བདག་ནག་པོའི་གདོན་དུད་་་
ཁ་བྱའོ། །འདི་རྣམས་ཙཀྲི་(76）བྱེད་ན་སྤར་ཁའི་གདོན་གཉིས་རེ་གཅིག་ཏུ་
བསྡུས་པའི་ཙཀླུ་བརྒྱད། ཕྱོགས་བཅུའི་གདོན་བཅུ་སོ་སོ་བཅས་བཅོ་བརྒྱད་
དགོས་སོ། །གདོན་གཟུགས་ཐམས་ཅད་མགྲོན་ཐབས་ཡིན་པས་མདུན་
ཕྱོགས་ལ་ཁ་བསྟན། དེའི་མཐའ་མདོ་ད་དཀྲིས་ཀྱིས་དཀྲི། དེའི་གཡས་
གཡོན་གང་བདེར་ཡོན་བདག་དངོས་ཡོད་ན་དེས་ཁྱབ་ཅིང་མེད་ན་རས་དྲི་་་
མེད་ཀྱི་ཁར་བླ་རྟེན་གྱི་གོས་བཟང་པོ་དྲི་མ་ཅན་འཇོག་པར་བཤད། དེའང་
ལག་ལེན་དུ་སྐྱེས་པ་གཡས་དང་བུད་མེད་གཡོན་ཕྱོགས་སུ་འཇོག་པ་དང་།
བླ་དཔོན་ལྟ་བུ་ཆེ་གཉན་གྱི་རིགས་ལ་ཁྲི་རྒྱབ་ཡོལ་ཚུལ་བཞིན་བྱས་པའི་ཁར་
ན་བཟའ་དབུ་ཞྭ་ཕྱག་ཕྲེང་སོགས་བཞག་པར་སྣང་། དེའི་མདུན་དུ་ཁུག་



• 344 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྟགས་བརྟགས་པའི་ཀ་ཊོ་ར་ལྟ་བུའི་སྣོད་བཟང་པོ་ཆག་རྡོལ་སོགས་ཀྱི་སྐྱོན་་་་
མེད་པའི་ནང་དུ་རྒྱུན་འབབས་ཀྱི་ཆུ་སྣ་མང་པོས་བཀང་བའི་སྟེང་ཁམས་་་་་་
མཐུན་གྱི་རྩི་དང་ལྡན་པའི་ཤིང་ཕོར་དང་མར་རམ་ཟན་བཟང་པོ་ལ་བྱིན་་་་་
རྟེན་དང་དྲི་བཟང་བསྲེས་པའི་བླ་ལུག་ཕོ་མོའི་རྟགས་མཚན་གོ་མ་ལྡོག་པར་་་
སྐྱེ་མཆེད་དོད་ཅིང་ཚོན་རྩིས་སྤྲས་པའང་ལག་ལེན་ལྟར་བཀོད། གཞན་ཡང་
སྡེ་བརྒྱད་སྤྱིའི་གཏོར་མ་དང་། རྔོན་ཆ། གསེར་སྐྱེམས་སོགས་ལེགས་པར་
བཤམ་མོ། །གསེར་སྐྱེམས་ནི་ཚར་རེ་བཞིན་མཆོད་དགོས་པས་འཛོམ་ན་ཕུད་
ཕོར་བཅུ་གསུམ། མ་འཛོམ་ན་གཅིག་གི་ནང་འབྲུ་སྣ་དང་རིན་ཆེན་ཕྱེ་མ་
བཏབ་ཅིང་ཆང་ཕུད་བླུགས་པ་མདོས་མདུན་བཀོད། ཡས་རྣམས་མ་གཙང་
ན་རང་གི་བླ་ཚབ་ཏུ་ཁྱེར་དགོས་ཡོད་པར་བཤད་པས་གཟབ་པར་བྱ་བ་་་་་
དང་། ཐག་ནོར་ན་སྡེ་བརྒྱད་འཁྲུགས་པར་འགྱུར་བས་སྦར་ཁ་སོགས་ཀྱི་
ནམ་མཁའི་ཁོང་པ་སོ་སོའི་རང་མདོག་དང་འཕྲོད་གྲོགས་ཀྱི་ཁ་དོག་ཅན་མ་་་
ནོར་བ་དང་མཐར་འཇའ་རིས་འབྱུང་འཕྲོད་ལྟར་དཀྲི། གླུད་ནམ་གྱི་ཁོང་པ་
ཡོན་བདག་གི་སྲོག་ཁམས་ཀྱི་ཁ་དོག་ལ་འཕྲོད། ནང་ནས་དགྲ་དེད་དང་ཕྱི་
ནས་གྲོགས་དེད་འོང་བའི་རིམ་པ་ལྔ། དེ་རྒྱབ་འཇའ་རིས་གོང་མཚུངས་བྱེད་
པའི་ཕྱག་ལེན་སྣང་། འགྲུབ་ན་བླ་བསླུ་འཁོར་ལོ་གསུང་རྒྱུན་མ་བྲིས་ལ་བླ་
རྟེན་དང་མཉམ་དུ་བཞག་གོ་ཞེས་བྱ་བས་ཤིན་ཏུ་གསལ་བར་བསྟན།



སྒྲུང་ལྡེའུ་བོན་གསུམ་གྱི་གཏམ།
• 345 •
གཤེད་འདུར་གྱི་སྐོར། །
གཤིན་པོ་ལ་དགོས་ངེས་གཤེད་འདུར་ནི་《དགེ་ལེགས་ཀུན་་་་་་
འབྱུང་》（ཤ༢༠ན༣） ལས། “མི་རྟག་པ་ཡི་དབང་དུ་སོང་། །ཕུང་པོ་རང་
ལུས་བར་ལ་བཞག །བླ་ནི་གཤེད་མའི་འདྲེ་ཡིས་ཁྱེར། །ཡིད་ནི་ཕུང་པོའི་
ལུས་ལ་ཆགས། །སེམས་ནི་འཇིག་རྟེན་འཁོར་བར་འཁྱམས།” །ཞེས་པས་
གཤིན་པོའི་བླ་ཡིད་སེམས་གསུམ་ཁ་འབྲལ་བར་བསྟན་པ་དང་། 《གཤེད་
འདུལ་གདུག་པ་ཚར་གཅོད》（ཤ༧ བ༥） ལས། “གནོད་བྱེད་ཟ་འདྲེ་ཤི་
གཤེད་འདི། །མཚམས་བཞི་སྟེང་འོག་ཀུན་ནས་ཁུག །མི་སྤགས་གཡང་
གཞིས་（77） རྡོབས་ལ་ཤོག །གཤེད་སྟ་ཁ་ཆེས་（78） རྒྱོབ་ལ་ཤོག །གཤེད་
ཟེར་འགུག་མོས་(79)བཟུང་ལ་ཤོག །གཤེད་སྒྲོ་རླུང་ཐུབ་(80)ནང་དུ་ཆུག།
གཤེད་བྲིང་འདོམ་དགུས་ （81） བསྡམས་ལ་ཤོག །བླ་འཛིན་དྲྭ་བས་
（82) དྲིལ་ལ་ཤོག །” ཞེས་པས་མཚོན་འདུར་གྱི་ཆོ་ག་ལ་བརྟེན་ནས་ཟ་འདྲེ་
དང་ཤི་གཤེད་རྣམས་བཀུག་སྟེ་དེ་དག་གི་ལག་ནས་གཤིན་པོའི་བླ་རང་མལ་
དྲངས་ཤིང་། བླ་ཡིད་སེམས་གསུམ་གཅིག་ཏུ་དྲིལ་བའི་སྒོ་ནས་གཤིན་པོ་
བདེ་ལ་སྦྱོར་བ་དང་། གསོན་པོ་ཤུལ་དུ་ལུས་པ་རྣམས་ལ་ཟ་འདྲེ་དང་ཤི་
གཤེད་དེ་དག་གིས་གཤིན་པོའི་བླར་བརྫུས་ནས་གནོད་ཅིང་འཚེ་བར་བྱེད་པ་
དེ་དག་ལས་ཡོངས་སུ་ཐར་བ་སོགས་གསོན་གཤིན་ཀུན་ལ་ཕན་བདེ་སྟེར་་་་
བའི་ཚུལ་ཤེས་ཐུབ་པ་ཡིན།
བོན་འདི་རིགས་ནི་དུས་རྟག་ཏུ་འགྲོ་བ་མིའི་རིགས་རྣམས་ལ་མཁོ་་
དགོས་ཆེས་ཆེ་བར་བརྟེན། གནའ་བོའི་དུས་གུ་རུ་རིན་པོ་ཆེ་པདྨ་སཾ་བྷ་ཝ་



• 346 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བོད་ཡུལ་དུ་ཞབས་བཅགས་ཤིང་། གསང་ཆེན་རྡོ་རྗེའི་ཐེག་པ་རིན་ཆེན་
དཀར་འབྱམས་ཡུག་གཅིག་ཏུ་ཁྱབ་སྤེལ་གནང་བའི་དུས་དེར་བོད་འབངས་་
རྣམས་ཀྱི་རེ་འདོད་དང་མཁོ་དགོས་ཆེ་བའི་ཚུལ་རྣམས་ལེགས་པར་གཟིགས་
ནས་ལྷ་བསང་གི་གཞུང་རྒྱགས་བརྔན་ཆེན་མོ་དང་། བླ་བསླུ་དང་བླ་
འགུགས། གཡང་སྐྱབས་དང་གཡང་འགུགས་གླུད་མདོས་དང་འདུར་གྱི་
རིགས། རྩིས་ཀྱི་གཏོ་སྣ་ཚོགས་པ་སོགས་ཆོས་ཀྱི་ཆིངས་སུ་བཏིངས་ནས་སྤེལ་
བར་མཛད་ཅིང་། དེ་དག་གི་གཞུང་མང་པོ་ཟབ་གཏེར་དུ་བཞག་པ་དུས་
ཕྱིས་གཏེར་སྟོན་རྣམས་ཀྱིས་གཏེར་ནས་བཏོན་པའི་རིགས་དེང་དུས་ཀྱི་གྲུབ་
མཐའ་ཁག་ཚང་མའི་ནང་དུ་ཁྱབ་རྒྱས་བྱུང་ཡོད་པ་དང་། དེ་མཚུངས་མ་
ཁྲོའི་གཙོ་མོ་མ་གཅིག་ལབ་སྒྲོན་མས་（༡༠༣༡ - ༡༡༢༩） གཅོད་ཡུལ་
ཉམས་ལེན་གྱི་སྒོར་གཅོད་ཀྱི་བརྟུལ་ཞུགས་དང་འབྲེལ་བས་གཤིན་པོའི་་་་་
གཤེད་འདུལ་བར་མཛད་པ་དེའི་གཞུང་རྒྱས་བསྡུས་དུ་མ་བཞུགས་བཞིན་པ་
དང་དེ་དག་གི་ལག་ལེན་གནད་སྨིན་གྱི་སྒོ་ནས་འགྲོ་བའི་དོན་རྒྱ་ཆེན་པོ་བྱུང་
དང་འབྱུང་བཞིན་པ་འདི་ཡིན།
གཙང་ཤེས་སེལ་འདེབས།
སེལ་འདེབས་པ་ནི་ཆབ་ནག་ཆུ་བོ་སེལ་གྱི་སྒོ་ཞེས་སུ་གྲགས་པ་་་
སྟེ། སྲིད་པ་སྨྲང་ཆེན་སེལ་གྱི་གཞུང་ལ་རྩ་དཀར་འཕེལ་བའི་ཡར་སེལ་བཞི་
དང་། རྩ་ནག་འགྲིབ་པའི་མར་སེལ་བཞི་མཉམ་གཉིས་བསོར་བའི་བར་སེལ་
བཞི་སྟེ་སེལ་གྱི་རིགས་ཆེན་པོ་བཅུ་གཉིས་ཡོད།



• 347 •
སྒྲུང་ལྡེའུ་བོན་གསུམ་གྱི་གཏམ།
རྩ་དཀར་འཕེལ་བ་ཡར་སེལ་ལ་སེམས་ཅན་སོ་སོའི་མོས་དང་་་་
བསྟུན་པའི་སེལ་སྒོའི་གཙོ་བོའི་རྣམ་པ་བཞིར་སྲིད་པ་སྟེ། ༡. འགྲོ་བ་རྨང་པོ་
འཕན་པར་འདོད་པ་རྣམས་ལ་གཡུང་དྲུང་རྩ་དཀར་སྲིད་པའི་འཕེལ་སེལ་བྱ་
བ། ༢. སུ་ཞིག་དབུལ་བས་ཉེན་ཏེ་ཕྱུག་པར་འདོད་པ་ལ་སྲིད་པ་གར་གྱི་
གྱེན་སེལ་ （83）བྱ་བ། ༣. ཁས་ཞན་དམན་པ་སུ་ཞིག་བཙན་པོར་འགྱུར་
འདོད་པ་ལ་ཀླུང་རྟ་མཐོན་པོར་དར་བའི་གེགས་སེལ་བྱ་བ། ༤. སུ་ཞིག་
ཉམ་ཆུང་བས་ཉེན་ཏེ་ཆེ་བར་འདོད་པ་ལ་རྒྱལ་གྱི་ཁྲི་འཕང་འཛེགས་པའི་་་་་
གོང་སེལ་བྱ་བ་རྣམས་ཡིན། །
རྩ་ནག་འགྲིབ་པའི་མར་སེལ་ལ་སེལ་སྒོའི་གཙོ་བོ་རྣམ་པ་བཞི་རུ་་་
སྲིད་པ་སྟེ། ༡. རིགས་བརྒྱུད་རྨང་སྟེ་འཆད་ལ་ཁད་པ་ལ་འདྲེ་དགུ་སྲིད་
བཅུའི་ཐུར་སེལ་ (84）བྱ་བ། ༢. ནོར་གྱིས་དབུལ་ཏེ་རྟོགས་ལ་ཁད་པ་ལ་
སྲིད་པའི་ས་བདག་ཐུར་སེལ་བྱ་བ། ༣. བརླགས་སྟོར་ཕུང་སྟེ་ཉེས་ལ་ཁད་པ་
ལ་བྱུར་དང་མ་བླ་ཆུད་ཀྱི་དམན་སེལ་(85)བྱ་བ། ༤. དམའ་ཞིང་འགྲིལ་སྟེ་
ལྟུང་ལ་ཁད་པ་ལ་མཐོ་རུ་མི་སྟེར་ཉེན་པའི་སྐྱོན་སེལ་བྱ་བ་རྣམས་ཡིན།
མཉམ་གཉིས་གསོར་བའི་བར་སེལ་ལ་སེལ་སྒོའི་གཙོ་བོ་བཞི་རུ་་་་
སྲིད་པ་སྟེ། ༡. ལྷ་ཀླུ་གཉན་སོགས་འགྲས་ཏེ་འཁོན་པ་ལ་ལྷ་དང་མིའི་བར་
གྱི་དབྱེན་སེལ་བྱ་བ། ༢. ཤིན་ཏུ་གེགས་ཉེན་གྱིས་རྩུབ་པའི་རིགས་ལ་བྱ་
དམར་མཚལ་བུའི་གག་སེལ་ （86）བྱ་བ། ༣. དམེ་མནོལ་གྱི་གཙང་བཙོག་
གྲིབ་ཀྱིས་འབགས་པ་ལ་དམེ་རྨུགས་བལ་གྱི་བཙོག་སེལ་བྱ་བ། ༤. རྨི་ལམ་
དང་སྔ་ལྟས་ངན་ཞིང་རྩུབ་པ་ལ་ལྟས་ངན་བཟློག་པའི་ཐན་སེལ་བྱ་བ་རྣམས་
ཡིན། དེ་ཀུན་ལྷན་དུ་བསྡོམས་པས་བཅུ་གཉིས་སུ་འབྱུང་བ་དེ་དག་ལ་ཆབ་



• 348 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནག་ཆུ་བོའི་སེལ་གྱི་སྒོ་རྣམ་པ་བཅུ་གཉིས་སུ་གྲགས་ཤིང་། དེ་དག་རེ་རེ་
བཞིན་སྲིད་པའི་དཔེ་བཅུ་བཅུ་དང་སྦྱར་བས་དཔེ་སྲོལ་རེ་ལ་སེལ་སྒོ་རེ་བྱུང་
ཞིང་སེལ་སྒོ་རེ་ལ་སྲིད་པའི་སྨྱུང་གཞུང་རེ་སྟེ། ལྕེ་གའི་ཡར་སེལ་ （87）དང་
གཙང་མའི་ལྷ་སེལ། རྒྱུ་བཞིའི་གསས་སེལ། ལྷ་སྲས་དོག་སེལ་སོགས་སེལ་
དཀར་གྱི་དབྱེ་སྒོ་བརྒྱ་དང་ཉི་ཤུ། སྡེ་བརྒྱད་བཟློག་སེལ། ཐེའུ་རང་དམར་
སེལ་ (88）སོགས་སེལ་ནག་གི་དབྱེ་སྒོ་བརྒྱ་དང་ཉི་ཤུ། མི་གྲངས་ཀྱི་མདའ་
སེལ་（89）སོགས་སེལ་ཁྲའི་དབྱེ་སྒོ་བརྒྱ་དང་ཉི་ཤུ་བཅས་ཁྱོན་བསྡོམས་སྲིད་
པ་སྨྲང་ཆེན་སེལ་གྱི་སྒོ་སུམ་བརྒྱ་དྲུག་ཅུར་སྲིད་པ་ཡིན།
སེལ་དགོས་པའི་རྒྱུ་མཚན་གྱི་སྐོར།
སེལ་གྱི་སྒོ་སུམ་བརྒྱ་དྲུག་ཅུར་བྱུང་དགོས་པའི་རྒྱུ་མཚན་ནི། སྤྱིར་
འགྲོ་བ་སེམས་ཅན་ཐམས་ཅན་ཉོན་མོངས་པས་གདུང་ཞིང་སྡུག་བསྔལ་གྱི་་་་
ཚོགས་ལ་སྤྱོད་པས་ཉོན་མོངས་པའི་ནད་རྣམས་སེལ་བ་དང་ཁྱད་པར་དུ་་་་་
འགྲོ་བ་མིའི་ཚོགས་རྣམས་ཀྱིས་སྐྱོན་ཡོན་ལེགས་ཉེས་མ་འབྱེད་ཅིང་། གཙང་
དམེ་ལ་བླང་དོར་བྱེད་མ་ཤེས་པའི་རྐྱེན་གྱིས་མི་དགེ་བའི་གཞི་མ་བྱུང་བ་སྟེ།
འགྲོ་བ་མིའི་ཚོགས་རྣམས་ཀྱིས་དམེ་རྨུགས་བལ་བཙོག་གི་རིགས་དང་ཐན་་་་་
དང་ལྟས་ངན་གྱི་རིགས་དང་། བྱུར་དང་ཡུགས་དང་མི་གཙང་བས་འབགས་
པ་དང་ཐབ་གཞོབ་དང་འཁོན་རྩོད་སློང་བ་སོགས་མདོར་ན་ལྷའི་སྤྱན་ལ་་་་་་
ཕོགས་ཤིང་གཙང་རིས་ཀྱི་ལྷ་རྣམས་ལ་མནོལ་ཕོགས་པའི་ལས་སྤྱོད་མང་དུ་་་
བསགས་པ་ལ་བརྟེན་གཞི་ལ་གནས་པའི་མངའ་ཐང་དང་ཡུལ་ས་རྣམས་་་་་་
མནོལ་བར་འགྱུར་ཞིང་། དེའི་མནོལ་གྲིབ་ཀྱི་ཁ་རླངས་རྣམས་འགྲོ་བ་མིའི་



• 349 •
སྒྲུང་ལྡེའུ་བོན་གསུམ་གྱི་གཏམ། །
ཚོགས་ལ་ཕོགས་ཏེ་འཇིག་རྟེན་གྱི་ཁམས་འདིར་དབུལ་ཕོངས་དང་ནད་་་་་་
ཡམས་དང་མུ་གེ་དང་འཁྲུགས་རྩོད་ལ་སོགས་པ་མི་བདེ་བའི་རིགས་སྣ་་་
ཚོགས་པ་དག་འབྱུང་བར་འགྱུར་བ་དེ་ཀུན་སངས་ཤིང་དག་པར་འགྱུར་་་་
དང་། འགྲོ་བ་མིའི་བདེ་སྐྱིད་ལེགས་པར་གསོ་བའི་སླད་དུ་སེལ་སྒོ་མཐའ་
ཡས་པ་རྣམས་སྲིད་པ་ཡིན།
དེ་དག་ལ་སེལ་ཞེས་བྱ་བའི་རྒྱུ་མཚན་ཡང་འགྲོ་བ་མིའི་རིགས་་་་
རྣམས་ཀྱི་རྩ་དཀར་ནག་དང་། མནོལ་གྲིབ་དང་དམེ་རྨུགས་དབུལ་ཕོངས་
སྐེག་བར་ཆད་ཉེས་པའི་ཚོགས་ཅི་མཆིས་པ་ཐམས་ཅད་སེལ་བར་བྱེད་པའི་་་
ཐབས་ཟབ་མོ་ཞིག་ཡིན་པའི་ཆ་ནས་སེལ་ཞེས་གྲགས་པ་ཡིན།
，
སེལ་གྱི་ལག་ལེན་སྐོར།
དེ་ལྟ་བུའི་སེལ་གྱི་རིམ་པ་རྣམས་ཇི་ལྟར་ལག་ཏུ་ལེན་ཚུལ་རགས་་་་
ཙམ་ནི་《 གཟི་བརྗིད》(༤ ༣༨ ཤ༢༡༩བ༧） ལས། “གནས་དང་རྫས་དང་
བཅའ་གཞི་དང་། །གྱེར་དང་ཐ་མ་རྗེས་བཞིའོ། །གནས་ནི་མདོ་དང་མདུད་
（90）ལ་གཏད། །འགྱིང་ （91）དང་འཁྱིལ་（92）དང་དཔལ་ （93） དང་
མདུད། །འགྱིང་ལ་རྒྱབ་གཏད་འཁྱིལ་པས་བཅའ (94）། །དཔལ་ལ་གོང་
བསྟོད་(95）མདུད་ལ་འབོར(96)། །རྫས་ནི་བཟང་ཤིང་སྣ་ཚོགས་དང་། །
བྱ་སྤུ་བལ་ཚོན་ཤེལ་ཚིགས་ （97）དང་། འདོད་འཇོའི་བ་དང་འདབ་
ཆགས་བྱ། །སྤྲེལ་དཀར་ཀློང་གྲུམ་ （98） བ་དཀར་དང་། །བྱ་མ་བྱེལ་བུ་
（99） ལ་སོགས་བསག །གཞན་ཡང་འབྲུ་སྣའི་མཆོད་པ་དང་། །དཀར་
མངར་ཤ་ཁྲག་འདོད་ཡོན་རྫས། ཕུན་སུམ་ཚོགས་པའི་ཡོ་བྱད་བསག །སྲིད་



• 350 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པའི་སེལ་ར་གཉེན་པོར་བསྐོས (100)། །ཡར་ལ་ཡོད་ཀྱི་རལ་ཆེན་
གསུམ (101）། །མར་ལ་མེད་པའི་ལུང་ཆེན་གསུམ (102）། །བར་ན་ལྷ་མི་
འཚོགས་པའི་གནས། །ལྷ་གཞི་དཀར་པོའི་སྟེང་དུ་ནི། །སྔོན་མོ་ནས་ཀྱི་སྦྲན་
མ་(103） བླུག །ལྷ་མདའ་སྒྲོ་དཀར་རྟེན་ལ་བཙུག །སེལ་བསལ་མཆོད་པའི་
ཡོ་བྱད་བཤམ། །སྲིད་པའི་སེལ་བོན་སྨྲང་ཆེན་གྱིས། །དབུ་ལ་འགྱིང་བའི་
ཐོད་དཀར་བཅིངས། །ཞལ་ན་སྐྱེམ་པའི་སྐྱེམས་ཀྱང་གསོལ། །ཕྱག་ན་འབུལ་
བའི་ཡོན་ཀྱང་འབུལ། །ཞལ་ནས་གཅོང་གིས་སྨྲང་ཡང་གྱེར། །མི་འགྲོ་ཡས་
སྟགས་སྤང་བར་(104)བྱ། །སྨྲང་ནི་ཞིབ་ལ་རྒྱས་པར་བྱ། །ཆབ་ནག་ནུས་པ་
སྔགས་ལ་འབྱུང་། །དཔོན་གསས་ནུས་པ་རིན་ཆེན་ཡིན། །དེ་ཕྱིར་ཆབ་ནག་
གླང་གིས་གསོ། །རྗེས་ཀྱི་བྱ་བ་ཡག་ཁ་བརྗོད། །” ཅེས་བྱ་བ་རྣམས་ཀྱིས་སེལ་
གྱི་སྒོར་ཇི་ལྟར་འཇུག་ཅིང་ལག་ཏུ་ལེན་པ་དང་། སེལ་གྱི་སྒོ་ནི་ཤིན་ཏུ་རྒྱ་ཆེ་
ཞིང་གྲངས་མང་བ་ཞིག་ཡིན་པའི་ཚུལ་རྣམས་གསལ་བར་བསྟན།
སེལ་གྱི་སྒོ་ཇི་སྙེད་ཅིག་བཞུགས་པ་དེ་རྣམས་ལས་དེང་དུས་བན་་་་་
བོན་ཐུན་མོང་ལ་ཤིན་ཏུ་གྲགས་ཆེ་བའི་སེལ་སྒོ་ནི་བསང་གི་རིགས་རྣམས་་་་་
ཡིན་ཞིང་། བསང་དང་ཁྲུས་ཀྱི་སེལ་སྒོ་དེ་དག་ལས་བརྩམས་ཏེ་སེལ་གྱི་
རིགས་ལ་བསམ་གཞིག་འགའ་ཞིག་བྱས་པ་ཡིན་ན་སེལ་གྱི་སྒོར་ངེས་ཤེས་་་་་
གསལ་པོར་རྙེད་དེ་ད་གཟོད་ “སེལ” ཞེས་བྱ་བའི་དགོངས་པ་དྭངས་མ་གང་
ཡིན་ལ་གོ་བ་གཏིང་ནས་ཆགས་ཐུབ་པ་ཞིག་ཡོང་ངེས། ཚུལ་དེའི་སྒོ་ནས་
སེལ་གྱི་གོ་དོན་དངོས་ལ་ཅུང་ཟད་དཔྱད་ན་ཐོག་མར་སེལ་ཞེས་བྱ་བ་དེའི་་་་
སེལ་བྱ་ཡིན་པ་དང་སེལ་བྱེད་གང་ཡིན་པ་འདི་གཉིས་ལ་ངེས་པ་ཅུང་ཟད་རེ་
རྙེད་དགོས་པ་ནི་ཤིན་ཏུ་གལ་ཆེ་བར་མཐོང་།།



སྒྲུང་ལྡེའུ་བོན་གསུམ་གྱི་གཏམ།
• 351 •
བསལ་བྱའི་སྐོར།
མནོལ་གྲིབ་སོགས་མི་གཙང་བའི་རིགས་རྣམས་ཏེ། མནོལ་གྲིབ་གྱི་
གཞིའམ་རྩ་བའི་འབྱུང་ཁུངས་ཇི་ལྟར་ཡིན་པའི་ཚུལ་ནི་ ( དུག་ཁྱུང་འབར་བ་
ནག་པོ་》c༦༤ ཤ༨ བ༤)ལས། “སྔོན་གྱི་བསྐལ་པ་དང་པོ་ལ། །མ་རིག་མུན་
པའི་ཀློང་དཀྱིལ་ན། །དུག་གསུམ་རྨོངས་པའི་ཕྲ་དོག་དར། གཏི་མུག་མ་
རིག་རྨོངས་པའི་དུག །འདོད་ཆགས་འཁོར་བ་མུས་ལེན་དུག །ཞེ་སྡང་
ཆགས་འཁོར་ཉོན་མོངས་དུག །ང་རྒྱལ་རྒྱུ་ལ་གཟུགས་བརྙན་དུག །ཕྲ་དོག་
འཆི་བདག་ལས་བཙན་དུག །དུག་ལྔ་ཕྲ་དོག་ཐབས་ཀྱི་དུག །ཐབས་ཀྱི་དུག་
རྣམས་དར་པ་དེ། །ཁྲག་གི་སྦལ་པ་གླང་ལྟར་མཁྲན། ། མནའ་ཡི་དུག་
རྣམས་དར་བ་དེ། །ཁྲག་གི་མཚོ་མོ་རང་འཁོལ་བྱེད། །འཁོན་གྱི་དུག་རྣམས་
དར་བ་དེ། །ཁྱི་ནག་ར་དང་སྦྲེལ་ཞིང་འཛིངས། །དམེ་ཡི་དུག་རྣམས་དར་བ་
དེ། །སྤྲེའུ་དམར་པོས་རང་ཤ་བཟའ། །བདུད་བཙན་དུག་དང་ཕྲ་དོག་དེ། །
རེ་སློང་སྐྱལ་ནག་སྣ་ལ་སྡང་ (105)། །ཐེའུ་རང་སྲིན་པོའི་ཕྲ་དོག་དེ། །ནོར་
དང་རྫས་ཀྱི་སྣ་ལ་སྡང་། །མོ་གདོན་བསེན་མོའི་དུག་རིགས་དེ། །སྤྱད་ནག་
འགྲིམ་པའི་སྣ་ལ་སྡང་།”ཞེས་དང་《ཀུན་བཟང་བསང་ནག》
(༨ ༡ ཤ༥ན༣） ལས་ “ དམེ་རྨུགས་ནལ་མཚེ་མཛེ་ཡུགས་དང་། །གསོན་གྱི་
བང་དམེ་ཁྲག་རླངས་(106）དང་། །གཤིན་གྱི་རོ་དུད་རོ་རླངས་སོགས། །མི་
གཙང་དམེ་དགུ་ཅི་ཤར་ཡང་། །འབྱུང་བ་དུག་སེལ་འདི་ཡི་ཐུར་དུ་མནན།”
ཞེས་སོགས་ཀྱིས་བསལ་བྱའི་དུག་རིགས་ཇི་སྙེད་པ་ཞིག་ཡོད་པ་གསལ་བར་་་་
བསྟན་ཅིང་། སེལ་བྱེད་ཀྱི་གཙོ་བོ་ནི་བསང་དང་ཚན་ཞེས་བྱ་བ་དེ་གཉིས་



• 352 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡིན།
L
བསང་གི་སྐོར།
དུས་ཕྱིས་ཀྱི་མཁས་བླུན་ཕལ་མོ་ཆེས་མཆོད་པའི་གྲས་ཤིག་སྟེ། ཇི་
ལྟར་དབང་པོ་ལྔའི་ཡུལ་དུ་གཟུགས་ལ་སོགས་པ་མཆོད་པ་བྱེ་བྲག་རྣམས་་་་་་
འབུལ་བའི་ཚེ་ཤངས་ལ་བདུག་སྤོས་དང་དྲི་བཟང་གི་རིགས་རྣམས་འབུལ་་་་་
དགོས་པ་ངོས་འཛིན་བྱེད་ཀྱི་ཡོད་འདུག བསང་ལ་དོན་ཡང་ངེས་པར་དུ་
ཡོད་མོད། བསང་གི་ངོ་བོ་དང་བྱེད་ལས་གཙོ་བོ་ནི་མནོལ་གྲིབ་མི་གཙང་
བའི་རིགས་རྣམས་བསང་བའམ་དག་པར་བྱེད་པ་སེལ་གྱི་སྒོ་ཞིག་ཡིན་པ་སྟེ་་་
དེའི་ཚུལ་ནི་(གེ་ཁོད་མནོལ་བསང་》（༧༩ ཤ༡༦ན༡）
ལས། “བསང་གི་རྒྱུ་འདི་གང་ནས་བྱུང་། །སྲིད་གསུམ་འདུས་པའི་རྩེ་མོ་
ཡང་གོང་ན། །གནམ་ཕྱི་གུང་རྒྱལ་བདུད་རྩིའི་ཡུལ། །སྐུ་ལ་བདུད་རྩིའི་ཐུལ་
པ་གསོལ། །ཞལ་ནས་བདུད་རྩིའི་ཆར་པ་འབེབས། །ཕྱག་ན་བདུད་རྩིའི་
བུམ་པ་བསྣམས། །ལས་སུ་བདུད་རྩིའི་ཐང་ལ་བརྡལ། །ཉོན་མོངས་སྡུག་
བསྔལ་འཇོམས་པ་དང་། །གེ་ཁོད་ལྷ་ཞལ་བལྟ་བའི་ཕྱིར། །དབུ་ཡི་སྨིན་མ་
ཕྱད་ཁྱོད་ལ། །ཞལ་གྱི་མཆིལ་མ་ལྗགས་གང་ལ། །ཞལ་ནས་བདེན་པའི་སྨོན་
ལམ་བཏབ། །མི་ཡུལ་གླིང་བཞིའི་འཇིག་རྟེན་ན། །ཉོན་མོངས་རྣམ་རྟོག་
སྡུག་བསྔལ་མང་། །ནམ་རྟོག་འཇོམས་པའི་རྩི་དང་སྨན། །ལྷ་རྒོད་ཐང་ཤིང་
སྐྱེ་བར་ཤོག །གནམ་ནས་ས་ལ་གཏོར་བ་ལས། །དེ་ལ་བསང་གི་རྒྱུ་རུ་བྱུང་།།
ཨ་ཀྲོང་དཀར་པོ་གངས་ཀྱིས་རྩི། །བདུད་རྩི་ཨ་བ་བྲག་གི་རྩི། །སྤྲ་བ་ཐོད་
དཀར་སྤང་གི་རྩི། །སྤོས་མེ་དྲི་ཞིམ་ལྔ་ཡི་རྩི། །མཁན་པ་གསེར་ལོ་གད་ཀྱི་རྩི།།



• 353 •
སྒྲུང་ལྡེའུ་བོན་གསུམ་གྱི་གཏམ། །
ཤུག་པ་གཡུ་ལོ་ཉིན་གྱི་རྩི། །བ་སྤུ་དཀར་པོ་སྲིབ་ཀྱི་རྩི། །ཙན་དང་སྨུག་པོ་
ནགས་ཀྱི་རྩི། །ཞང་ཞུང་སྲིད་པའི་བོད་པོ་ཡིས། །བདུད་རྩི་བསང་ཤིང་ལོ་
བྲེགས་ནས། །ཉོན་མོངས་དུག་མཚོན་མེ་ལ་བསྲེགས། །མེ་སྟག་དྲག་པོའི་
ཐོག་རྒོད་འཕྲོས། །གདུག་པོའི་དགྲ་བགེགས་ཁོ་ཐག་བཅད། །མེ་ལྕེ་བར་
སྣང་ཁམས་སུ་ཁྱབ། །ཉོན་མོངས་རྣམ་རྟོག་མུན་པ་གསལ། །འདགས་ལ་ས་
གཞིའི་ཁོངས་སུ་ལྷག །ལྷ་དང་མི་ཡི་ལོངས་སྤྱོད་རྒྱུ། །ཐལ་བ་དུད་ཕྱེ་རླུང་
གིས་གཏོར། །དགྲ་བགེགས་ཐལ་བ་བརྡུལ་དུ་རློག །དུད་པ་སྤྲིན་ཕུང་
མཁའ་ལ་འཁྲིགས། །ལྷ་གསལ་དབལ་གྱི་ཤངས་ལ་ཐིམ། །དམེ་བ་དག་ལ་
མནོལ་བ་བསང་། །ཞེས་དང་། 《རྒྱགས་བརྔན་ཆེན་མོ་》（ཤ༧ བ ༡） ལས།
“བསང་གི་རྒྱུ་བྱུང་གང་ནས་བྱུང་། །བསང་གི་རྒྱུ་བྱུང་གནམ་ནས་བྱུང་། །ཕ་
གནམ་ལ་འབྲུག་ཆེན་ལྡར་མ་ལྡིར། །མ་ས་ལ་གློག་ཆེན་གྱ་མ་གྱུ། །བུ་སྟར་སྒོ་
གངས་ཀྱི་ཐིགས་པ་ཡིན། །མ་ཕམ་གཡུ་མཚོའི་ཁ་ཞག་ཡིན། །བཟང་དྲུག་
སྨན་གྱི་ནུས་པ་ཡིན། །དྲི་ཞིམ་སྤོས་ཀྱི་ངད་པ་ཡིན། །ཕྱེ་མར་འོ་སྐོལ་གསུར་
གྱིས་མཆོད། །གསེར་ལོ་འབར་བའི་སྟག་པ་དང་། །གཡུ་ལོ་འབར་བའི་ཤུག་
པ་དང་། །དུང་ལོ་འབར་བའི་བ་ལུ་དང་། །མཁན་པ་སྤོས་དཀར་ཨ་ཀ་རུ། །
ཤིང་བདུད་རྩི་ཅན་གྱི་དུད་པ་དང་། །ཕྱེ་མར་ཟས་ཕུད་གསེར་སྐྱེམས་ཀྱིས། །
ལྷ་འདྲེ་ཐམས་ཅད་བསང་བའི་ཕྱིར། །ཞེས་དང་། 《མནོལ་
བསང་》（ཤ༡ན༡）ལས། “བསང་ངོ་བསང་ངོ་རླུགས་པ་བསང་། །བསང་ངོ་
བསང་ངོ་འཐིབས་པ་བསང་། །བསང་ངོ་བསང་ངོ་བྱིངས་པ་བསང་། །
བསང་ངོ་བསང་ངོ་ཉམས་གྲིབ་བསང་། །བསང་ངོ་བསང་ངོ་འཁོན་གྲིབ་
བསང་། །བསང་ངོ་བསང་ངོ་དམེ་གྲིབ་བསང་། །ཞེས་དང་ཡང་དེའི་ཤོག་



ct
• 354 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
གྲངས་（ཤ༡ན༤) ལས། “དུ་བ་གནམ་དུ་སོང་བ་ཡིས། །ནམ་མཁའ་གང་
བའི་ལྷ་རྣམས་བསང་། །ལྷ་ལ་གྲིབ་གྱི་ཕོག་པ་ཀུན། །དེ་རིང་ཉིད་ནས་
སངས་གྱུར་ཅིག །མེ་སྟག་བར་སྣང་འཕྲོ་བ་ཡིས། །བར་སྣང་གང་བའི་
གཉན་རྣམས་བསང་། གཉན་ལ་གྲིབ་ཀྱིས་ཕོག་པ་ཀུན། །དེ་རིང་ཉིད་ནས་
སངས་གྱུར་ཅིག །མེ་ལྕི་ས་ལ་འཁྱིལ་བ་ཡིས། །ས་གཞི་གང་བའི་ཀླུ་རྣམས་
བསང་། །ཀླུ་ལ་གྲིབ་ཀྱིས་ཕོག་པ་ཀུན། ། དེ་རིང་ཉིད་ནས་སངས་གྱུར་
ཅིང་། །ཅེས་དང་།(ཤ༡བ༤) ལས། “དེ་ལྟར་ལྷ་སྲུང་འཁོར་བཅས་ཀུན། །
རྨུགས་པ་འཐིབས་པ་ཁམས་བདེ་མཛོད། །འཐིབས་པ་གསལ་ནས་ཉམས་
དགའོ། །བསང་གིས་མི་བསང་གང་ཡང་མེད།” ཅེས་གསུངས་པ་དེ་དག་གིས་
གསལ་ལོ།།
ཚན་ཁྲུས་ཀྱི་སྐོར།
ཚན་ཞེས་པ་དེ་ནི་བོན་ལུགས་སུ་ཆེཅེས་གྲགས་པའི་མིང་ཞིག་སྟེ།
ཚན་ཁྲུས་སམ་བན་བོན་ཡོངས་གྲགས་ཀྱི་དབང་དུ་བྱས་ན་ཁྲུས་ཞེས་པའི་་་་
དོན་དུ་གོ་དགོས། ཚན་ཁྲུས་ནི་ཆེས་རྙིང་མའི་ལུགས་ཤིག་ཡིན་ངེས་པ་སྟེ།
《ལེགས་བཤད་རིན་པོ་ཆེའི་མཛོད་》（ཤ༢༩ང༡༣）ལས།“ལྷ་རི་གྱང་ཏོའི་ཁ་
ནས་ཡར་ལུང་སོག་ཀར་བབ། དེའི་ཚེ་སྒམ་ལྷ་བོ་ལྷ་གསལ་གནམ་ནས་བ་
བྱ་བའི་བོད་ལ་ལུང་བསྟན་པའམ་བྱུང་ངོ༌། །(བོད་ཀྱི་འགྲོ་བ་སྐྱོང་བ་དང་
རྒྱལ་བསྟན་གྱི་གཞི་འཛིན་པའི་ཕྱིར་སྟེང་གི་ལྷ་མིའི་རྗེ་བོར་བྱོན་པའི་དོན་་་་་
ནོ།།） དེ་ཡང་ཐོག་མར་ཕྱུགས་རྫི་འགས་མཐོང་ནས་གང་ནས་འོང་བྱས་པས།
གནམ་དུ་མཛུབ་མོ་ཀེར་ཀེར་བྱེད་ཅིང་བགད་པས་ལྕེ་སྟེང་གཡུང་དྲུང་རིས་་་་



• 355 •
སྒྲུང་ལྡེའུ་བོན་གསུམ་གྱི་གཏམ།
ཝལ་ཝལ་སྣང་། སུ་ཡིན་བྱས་པས་བཙད་པོ་མི་ཡིན་ཟེར། དེར་མི་རྣམས་
ཀྱིས་ཤིང་ལ་ཁྲི་བྱས་ནས་གཉའ་བར་བཏེག་སྟེ་མི་ཐམས་ཅད་ལ་བསྟན་པས་་་
ཐམས་ཅད་འཇིགས་ཤིང་དངངས། གཤེན་གཙོ་ལྡན་མཚོ་མགྲོན་ཞེས་པ་ལ་
བསྟན་པས། འདི་བོད་ཀྱི་རྗེ་བོར་འོས་སོ་ཞེས་གསུངས་ཏེ་ཚན་ཁྲུས་བྱས་ཏེ་
མིའི་རྗེ་གཉའ་ཁྲི་བཙན་པོར་མཚན་གསོལ་ནས་བོད་ཀྱི་རྒྱལ་སར་ཕྱུང་ངོ༌།”
ཞེས་པས་ཤེས་ཐུབ་པ་དེ་ཡིན་པ་དང་། སྤྱིར་བཏང་གི་ཚན་ཁྲུས་ནི་མདོས་
ཆོག་དང་བསང་ཆོག་དང་ཕྱ་གཡང་འགུགས་པ་སོགས་ལས་ཀྱི་བྱེ་བྲག་སྣ་་་་་
ཚོགས་པའི་སྔོན་དུ་འགྲོ་དགོས་པ་ནི་( གནའ་བོའི་ལུགས་རྙིང་བོན་གྱི་སྲིད་པ་
སྤྱི་མདོས།》（ཤ༡ང༤)ལས། “ཡཾ་རཾ་མཾ་ལཾ་ཨོཾ་སང་ངོ༌། །གཙང་མ་ཚན་ཆབ་
ཀྱིས། སྟེང་ན་ལྷ་ཙང་ངོ༌། །བར་མ་གཉན་ཙང་ངོ༌། །འོག་ན་ཀླུ་ཙང་ངོ་། །
ཡར་ལ་གཞི་ཙང་ངོ་། །བཤམས་པའི་རྫས་ཙང་ངོ་། །རྟེན་པའི་ཁར་ཙང་ངོ་།།
ཙང་སེལ་སང་ངེ་སྤྱ། །” ཞེས་པས་ངེས་ཤེས་རྙེད་ཐུབ་པ་ལ། བྱེ་བྲག་གི་ཚན་
ལ་དཀར་ཚན་དང་དམར་ཚན་ཞེས་བྱ་བའམ། ཡང་ན་ཚན་དཀར་དང་ཚན་
དམར་ཞེས་གྲགས་པ་རིགས་མི་འདྲ་བ་གཉིས་ཡོད།
ཚན་དཀར་གྱི་སྐོར།
ཚན་དཀར་གྱི་ཉེར་མཁོའི་ཡོ་ཆས་ནི། རིན་པོ་ཆེའི་རིགས་གང་
རུང་གི་བུམ་པའམ་དུང་ཕོར་དུ་གཞུང་ནས་བཤད་པའི་སྨན་སྣ་དང་སྤོས་སྣ་་་
རིན་པོ་ཆེའི་རིགས་སྣ་ཚོགས་པ་རྣམས་འོ་ཆུ་གཙང་མའི་ནང་དུ་སྦྱར་་་་་
དང་། གོང་མའི་གཤོག་རུ་གཡས་པ་རྣམས་ཡིན། ཚན་དཀར་གྱི་ཆོག་རབས་
ཇི་ལྟར་ཡིན་པའི་ཚུལ་རབ་ཙམ་ནི་《 གེ་ཁོད་དཀར་ཚན》



• 356 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
（༧༤ ཤ༡༣བ༦]ལས། “ཚན་གྱི་རྒྱུ་འདི་གང་ནས་བྱུང་། །ཁྲུས་ཀྱི་ཆབ་འདི་
གང་ན་གཏོགས། །སྲིད་གསུམ་མུས་པའི་རྩེ་མོ་ཡང་གོང་ན། །གནམ་ཕྱི་གུང་
རྒྱལ་བདུད་རྩིའི་ཡུམ། །སྐུ་ལ་བདུད་རྩིའི་ཐུལ་བ་གསོལ། །དབུ་ལ་བདུད་
རྩིའི་སྤྲིན་ཕུང་གཏིབས། །ཕྱག་ན་བདུད་རྩིའི་བུམ་པ་བསྣམས། །ཞལ་ནས་
བདུད་རྩིའི་ཆར་བ་འབེབས། །ལས་སུ་བདུད་རྩིའི་ཐང་མ་བརྡལ། །ཟས་སུ་
བདུད་རྩིའི་སྙིང་པོ་བཟའ། །སྐོམ་དུ་བདུད་རྩིའི་ཁུ་བ་འཐུང་། །སེམས་
ཅན་ཉོན་མོངས་སྡུག་བསྔལ་ཅན། །ཉོན་མོངས་ནད་རྣམས་གསོ་བ་དང་། །
ལྷ་དང་ལྷ་བདག་མཇལ་བའི་ཕྱིར། །ཞལ་གྱི་མཆིལ་མ་ལྗགས་གང་ལ། །
བདུད་རྩི་སྨན་དུ་སྨོན་ལམ་བཏབ། །མི་ཡུལ་གླིང་བཞིའི་འཇིག་རྟེན་ན། །
སྡུག་བསྔལ་ནད་སེལ་རྩི་དང་སྨན། །སེམས་ཅན་དོན་དུ་འཁྲུངས་པར་སྨོན། ། .
ས་གཞིའི་ཁམས་སུ་གཏོར་བ་ལ། །དེ་ལ་ཚན་གྱི་རྒྱུ་རུ་སྲིད། །ཚན་དུ་བབས་
པས་ཚན་ཞེས་བྱ། །ནད་རྣམས་གསོ་བས་སྨན་ཞེས་བྱ། །དམེ་བ་དག་པས་
འཁྲུས་ཞེས་བྱ། །མནོལ་བ་བསང་བས་ཚན་ཞེས་བྱ། །བདུད་རྩི་ག་བུར་
གངས་ཀྱི་སྨན། །རྒྱ་མཚོ་ལྷ་བ་ཆུ་ཡི་སྨན། །གུར་གུམ་སེར་པོ་སྤང་གི་སྨན། །
ཅོང་ཞི་དཀར་པོ་རྡོ་ཡི་སྨན། །བྲན་ཞུན་སྨུག་པོ་བྲག་གི་སྨན། །མཆོང་གི་གླུ་
བ་ནགས་ཀྱི་སྨན། །གི་ཝམ་གླང་པོ་ཆེ་ཡི་སྨན། །ཏི་སེ་གངས་ཀྱི་སྨན། །མ་པ་
མཚོ་ཡི་ཆུ། །བདུད་རྩི་སྨན་དུ་སྦྱོར། །དངུལ་སྐྱོགས་ནང་དུ་བླུགས། །ཚན་ལ་
ལྗགས་མ་མཆིས། །ཁྲུས་ཀྱི་རྟ་མ་མཆིས། །རྣམ་དག་ལྷ་ཡི་བྱ། །དྭངས་མ་
སྨན་གྱིས་བསྐོར། །སྨན་བྱ་གོང་མོ་དེ། །མཚལ་གྱི་སྤུ་རིས་ཅན། །གཙོས་ཀྱི་
ལའུ་གྱོན། །མཐིང་གི་སྟོད་སྐོར་ལ། །གཡའ་ཤམ་ཡ་མས་བསྐོར། །གསེར་གྱི་
གཟེར་བུའི་མཆུ། །ཟངས་ཀྱི་ལྷམ་བུ་གྱོན(107)། །གསུང་སྙན་པི་ཝང་གླུ། །



སྒྲུང་ལྡེའུ་བོན་གསུམ་གྱི་གཏམ།
• 357 •
རི་རྒྱལ་རྩེ་ལ་འགྲིམ། །གཡའ་སྤང་གངས་ལ་ཆགས། །བདུད་རྩིའི་ཁྲོན་པ་
བརྐོ། །རྩི་དུག་སྔགས་ཀྱིས་འབྱེད། །ཞལ་ནས་དུག་སྔགས་བཟློ། །དུག་ཆོམ་
དུག་ཐུབ་ཚངས་གྱུར་ཅིག །དུག་ཐུབ་དུག་ཕྱུང་ས་ལེ་མོ། །གོང་མོས་དུག་
ཆོམ་ཟེར་བ་དང་། །དུག་ཐུབ་ལྷ་སྔགས་བཟློ་བ་ཡིན། །གོང་མོས་ཚང་ཚང་
ཟེར་བ་དེ། །ལྷ་ལ་དག་ཚངས་གསོལ་བ་ཡིན། །སྨན་བྱ་གོང་མོའི་གཤོག་ཏུ་
གཡས་པ་ལ། །བདུད་རྩི་ཚན་གྱི་ལྗགས་སུ་བྱས། །དམེ་བ་དག་ལ་མནོལ་བ་
ཚངས། །”ཞེས་པ་དང་《ལྷ་ཚན་དཀར་པོ་》（༩༨ ཤ༡བ༣）ལས།“ལྷ་ལ་ཚན་
དང་ཁྲུས་གསོལ་བས། །ཚན་ལ་རྒྱུ་མ་མཆིས། །ད་ཚན་གྱི་རྒྱུ་བཙལ་གང་ནས་
བཙལ། །དང་པོ་ཅི་ཡང་མེད་པའི་སྟོང་པ་ལ། །དེ་ལས་ཡེ་ཡོད་ཅུང་ཙམ་
སྲིད། །དེ་ལ་བག་ཙམ་རྡུལ་ཙམ་སྲིད། །དེ་ལས་ཟིལ་པ་ཁྲོམ་ཙམ་སྲིད། །དེ་
ལས་རིན་ཆེན་ཡི་རི་རབ་ཅིག་ཏུ་སྲིད། །རི་རབ་དེ་ཡི་ཤར་ཕྱོགས་ནས། །ཆུ་
ནི་སིདྷུ་དཀར་པོ་སྲིད། །དེ་ལས་ཚན་དགུ་རྒྱུད་པ་སྲིད། །རི་རབ་དེ་ཡི་བྱང་
ཕྱོགས་ན། །ཆུ་ནི་དབལ་ཆུ་སྲིན་མོ་སྲིད། །རི་རབ་དེ་ཡི་ནུབ་ཕྱོགས་ན། །ཆུ་
ནི་སྨན་ཆུ་སིང་ང་སྲིད། །རི་རབ་དེ་ཡི་ལྷོ་ཕྱོགས་ན། །ཆུ་ནི་བདུད་རྩི་གསོ་
བྱེད་ཡིན། །རི་རབ་དེ་ཡི་ཟུར་བཞི་ན། །ཆུ་ནི་ཀུན་གསོ་རླན་བྱེད་སྲིད། །དེ་
ལ་ལྷ་ཚན་དཀར་པོའི་ (108）རྒྱུ་རུ་སྲིད། །ད་ཚན་ལ་རྒྱུ་མཆིས་ཀྱང་། །ཚན་
ལ་སྣོད་མ་མཆིས། །དུང་ཕོར་དཀར་པོ་དང་། །གསེར་སྐྱོགས་སེར་པོ་དང་། །
རིན་ཆེན་བུམ་པ་ལྔ། །ཚན་གྱི་སྣོད་དུ་བགྱིས། །ཚན་ལ་སྣོད་མཆིས་ཀྱང་། །
ཚན་ལ་འཕྲོད་མ་མཆིས། །གངས་ཚན་གཡའ་ཚན་སྣ་དགུ་ལ། །ཚན་གྱི་
འཕྲོད་དུ་བགྱིས། །ད་ཚན་ལ་འཕྲོད་མཆིས་ཀྱང་། །ཚན་ལ་སྐྱོབས་མ་
མཆིས། །གཡང་དཀར་ལུག་གི་འོ་མ་དང་། །ཟིལ་མོ་འབྲི་ཡི་འོ་མ་ལ། །ཚན་
-



-
• 358 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གྱི་སྐྱོབས་སུ་བགྱིས། །སྨན་སྣ་ཚོགས་ཚད་ལ། །ཚན་གྱི་སྐྱོབས་སུ་བགྱིས། །ད་
ཚན་ལ་སྐྱོབས་མཆིས་ཀྱང་། །ཚན་ལ་ལྗགས་མ་མཆིས། །ལྷ་བྱ་གོང་མོའི་དང་
རུས་གཡས་པ་དང་། །གཡང་དཀར་ལུག་གི་ཟེ་བལ་དང་། །ལྷ་འབྲི་དཀར་
མོའི་རྔ་ལྗགས་ལ། །ཚན་གྱི་ལྗགས་སུ་བགྱིས། །ད་ཚན་ལ་ལྗགས་མཆིས་
ཀྱང་། །ཚན་ལ་ཕྱག་ཚང་མ་མཆིས་ན། །ཚན་གྱི་ཕྱུག་ཚང་གང་ནས་བཙལ། །
ལྷ་ཡི་ཁྱིའུ་ཁོ་རང་ཁོར་ཆུང་བྱ་བ་དེ། །སྐུ་ལ་དར་དཀར་རལ་ཀ་གསོལ། །རོ་
སྟོད་ཡན་ཆད་ཀྱིས། །དམེ་དང་ཁྲམ་མི་ཤེས། །རོ་སྨད་མན་ཆད་ཀྱིས། །
མནོལ་དང་བཙོག་མི་ཤེས། །ཞལ་ནས་ཚངས་སོ་དག་གོ་ཟེར། །དེ་ལ་ཚན་གྱི་
ཕྱག་ཚང་བསྐོས། །ཁྱེའུ་དེས་ཚན་གྱི་བུམ་པ་ཕྱག་ཏུ་བཞེས། །ཚངས་སོ་ལན་
གསུམ་གནམ་དུ་འབོད། །ལན་གསུམ་བར་དུ་འབོད། །ལན་གསུམ་ས་ལ་
འབོད། །ལན་གསུམ་ཕྱོགས་བཞི་ཀུན་ཏུ་འབོད། །དེ་ནས་ཚན་ལན་གསུམ་
གནམ་དུ་གཏོར། །གནམ་གྱི་གེ་ཁོད་སུམ་བརྒྱ་དྲུག་ཅུ་ཚངས། །” ཞེས་པས་
གསལ་ཞིང་། ཕྱི་ཡུལ་དུ་གནས་པ་སྟེང་གི་ལྷ། བར་གྱི་གཉན། འོག་གི་ཀླུ་
རྣམས་ལ་མནོལ་གྲིབ་ཕོག་པའི་རྐྱེན་གྱིས་མི་ཕྱུགས་ལ་ནད་ཡམས་དང་གོད་
ཁའི་རིགས་ཡོངས་གྲགས་སུ་གྱུར་པ་དེ་ཙམ་དུ་མ་ཟད། སྐྱེས་བུ་ཕོ་མོ་སུ་ཡང་
རུང་བ་ལ་འགོ་ཞིང་འཚེས་པའི་འགོ་བའི་ལྷ་ལྔ་དང་། སྐྱོབས་པའི་ལྷ་དགུ།
ཕྱྭ་གཡང་ཀླུང་རྟའི་ལྷ་ལ་སོགས་པ་དེ་དག་ལ་མནོལ་གྲིབ་ཕོག་ནའང་སྐྱེས་བུ་
དེའི་དབང་ཐང་གུད་ཅིང་མི་དགེ་བའི་ཕྱོགས་ཀུན་ཁབ་ལེན་གྱི་རྡོ་ལ་ལྕགས་
ཕྱེ་འདུས་པ་ལྟར་ཚོགས་པར་འགྱུར་བས། དེ་དག་གི་མནོལ་གྲིབ་རྣམས་
བསང་བའི་ཆེད་དུ་སྐྱེས་བུ་ལའང་བསང་དུད་ཀྱིས་བདུག་པ་དང་། ཚན་
ཁྲུས་བྱེད་པ་སོགས་ཤིན་ཏུ་གལ་ཆེ་བར་བརྩི།



སྒྲུང་ལྡེའུ་བོན་གསུམ་གྱི་གཏམ།
• 359 •
བག་མ་ཚན་ཁྲུས།
བོད་ར་ཕྱོགས་ཀྱི་ཡུལ་ཕལ་མོ་ཆེར་གཉེན་སྒྲིག་བྱེད་པའི་སྐས་སུ་་་
བག་མ་དེ་ཁྱོ་ཐོའི་ནང་ངམ་མག་པ་དེ་ཁྱོ་མོའི་ནང་གི་ཇ་ཁང་དུ་ཞུགས་པའི་་་
ཚེ། བག་བླ་ཞེས་པའི་བླ་མཆོད་ཅིག་ཡོད་པ་དེས་ཐོག་མར་ཕུག་གི་ལྷ་དང་
བག་མའམ་མག་པ་གང་རུང་དེ་ལ་འོ་ཆུས་ཁྲུས་གསོལ་བྱེད་པ་དེ་ལ་ “ཚན་་་་་
ཁྲུས་” ཟེར་སྲོལ་ཡོད་འདུག་ཚན་ཁྲུས་ཚར་ནས་བག་མའམ་མག་པ་གང་རུང་
དེ་ལ་མིང་གསར་པ་ཞིག་བཏགས་ཤིང་། མིང་དེ་ཐོག་ནས་ཕུག་གི་ལྷ་ལ་ངོ་
སྤྲོད་བྱེད་སྲོལ་ཡོད་འདུག པ་དེ་དག་ཀྱང་གནའ་བོའི་སྲོལ་ལུགས་ཚུལ་འདི་
དག་དང་འབྲེལ་ཤི་ཏུ་ཆེ་བ་ཞིག་ཏུ་མངོན།
དམར་ཚན་གྱི་སྐོར།
དམར་ཚན་གྱི་གཤོམ་ལ། སྣོད་གཙང་མའི་ནང་དུ་རིན་ཆེན་སྣ་
ཚོགས་དང་སྨན་སྣ་ཁྲག་སྣ་སོགས་ཀྱི་རྫས་ཚང་བར་བཤམས་ལ་བདུད་རྩིའི་་་
རྒྱ་མཚོ་ལྟ་བུར་བྱིན་གྱིས་བརླབས། མཆོད་རྫས་གཏོར་མ་དང་། བདག་གམ་
ཡོན་བདག་གི་སྒྲིབ་པ་དུག་དང་མི་གཙང་བ་ཐམས་ཅད་ཚངས་པར་བྱ་བའི་
རྫས་རྣམས་སྣོད་གསུམ་མམ་གཅིག་གི་ནང་དུ་བཤམས་ཏེ་ཆོག་རབས་དང་།
སྨྲང་རྣམས་གྱེར།
དམར་ཚན་གྱི་ཆོག་རབས་རགས་ཙམ་ནི་《 གེ་ཁོད་ལོ་ཁྲོམ་ཨེ་ཡི་་་་
དམར་ཚན་》[༦༨ ཤ༡༠བ ༡)ལས། “སྔོན་ལྷ་རྒོད་མནོལ་་གར་སྲིད་ན། །ལྷ་
རྒོད་བདུད་འདུལ་དེ། །སྤྲུལ་པཁྱུང་སྤྲུལ། །ཁམས་གསུམ་ཟིལ་གྱིས་མནན། །



• 360 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྩལ་ཆེན་སེང་གེར་སྤྲུལ། །རྩལ་གསུམ་ལུས་ལ་རྫོགས། །དཔའ་རྔམ་སྟག་ཏུ་
སྤྲུལ། །རིས་བཀྲ་ཤུལ་དུ་ཚང་། །ཁོང་མོ་འབྲོང་དུ་སྤྲུལ། །རུ་ཟེར་དབལ་དུ་
འཕྲོ། །བདུད་ཁམས་དབང་དུ་བསྡུས། །སྲིན་ཁམས་ཆམ་ལ་ཕབ། །གདོན་
ཁམས་རྡུལ་དུ་བརླག ཡབ་ཀྱི་བཀའ་མ་བཅག །བདུད་བཟའ་གཡུ་སྨིན་མ།
བདུད་ལ་དང་སེམས་བྱས། །བདུད་ཡུལ་ནག་པོར་སོང་། ། སྲས་བུ་ཆུང་ལ་
སྐམ། །སྟང་པོ་གཞན་ལ་བོར། །ཕ་ངག་བུས་མ་ཐེག །ཡུམ་དུད་ཞལ་མ་
འཚོ། །བདུད་ཁམས་ཆོམ་ལ་ཕབ། །བདུད་བཟའ་གཡུ་སྤྲིན་བསད། །སྲིན་
ལག་གཡོན་པ་དང་། །དངུལ་དཀར་སོར་གདུབ་གཉིས། །ཡབ་ལ་རྟགས་སུ་
ཕུ། །ཡབ་ཀྱིས་ཡུམ་ལ་སྙིང་ཚིམ་བདར། །སྲས་ལ་དཔའ་རྟགསབསྐོན། །
སྲས་དང་ཡུམ་དུ་འཚོ། །ལྷ་ལ་དམེ་དང་ཁྲོམ་ཤོར་རོ། །བདུད་འདུལ་གེ་ཁོད་
ཀྱིས། །ཉི་ཟླ་ཟུང་གཅིག་བརྐུས། །མཁུར་ཁུག་གཡས་དང་གཡོན་དུ་བཅུག །
མུན་ཁང་དགུ་རིམ་ནང་དུ་ཉལ། །ལྷ་ཡི་ཡུལ་དུ་མུན་ནག་འཐིབས། །ལྷ་
ཁམས་མནོལ་ལ་གསས་ཁམས་དམེ། །ཞག་མནལ་ཟླར་མ་སད། །ཟླ་མནལ་
ལོར་མ་སད། །ལྷ་ཁམས་བདུད་ཀྱིས་བརླག་ལ་ཁད། །འཇིག་རྟེན་ཁམས་ན་
མུན་པ་འཐིབས། །དེར་ལྷ་ཁམས་མང་པོ་མདུན་མ་འདུས། །གེ་ཁོད་མནལ་
བསང་སུས་ནུས་ལ། །མཐུ་དབང་ཡིག་ཚང་སྦྱིན་ནོ་སྐད། །གེ་ཁོད་མནལ་
བསང་ནུས་མ་མཆིས། །ཀུ་བྱི་མང་ཀེའི་ཞལ་ན་རེ། །གེ་ཁོད་མནལ་བསང་
ངས་ནུས་སྐད། །སྲེ་མོང་ཝ་ལྕམ་སླག་པ་གྱོན། །གསེར་གྱི་ཞྭ་ཆུང་ཀླད་ལ་
བསྐོར། །གསེར་གྱི་སླག་པ་སྐུ་ལ་གསོལ། །སྐྱིན་བུ་ཁ་བྱེད་རྟ་རུ་ཞོན། །བ་
དག་སྐྱིན་ཐག་སྲབ་ཀྱིས་སྲབ། །ཁྲོ་ཆུ་ཁོལ་མ་ཀོ་རུ་གང་། །བདུད་འདུལ་གེ་
ཁོད་རྣ་བར་བླུགས། །གེ་ཁོད་སད་པས་དབུ་ཡར་བཏེག །སྐྱིན་བུ་ཁ་བྱེ་



སྒྲུང་ལྡེའུ་བོན་གསུམ་གྱི་གཏམ།
• 361 •
དྲེད་ཀྱི་འདྲོག །ཀུ་བྱི་མང་གེ་བརྡབ་ཅིང་བརྒྱལ། །གེ་ཁོད་ཞལ་ནས་རྒོད་
ཅིག་ཤོར། །ཉི་ཟླ་མཁུར་ཁུག་གཡས་དང་གཡོན་ནས་ཤོར། །ཉི་ཟླ་ཤར་བས་
མུན་པ་དང་། །གེ་ཁོད་སད་པས་ལྷ་ཁམས་དྭངས། །ཀུ་བྱི་མང་ཀེའི་ཞལ་ན་
རེ། །ལྷ་ལ་མནོལ་ཤོར་སྙིང་རེ་ན། །ལྷ་ལ་མནོལ་བསང་ཚན་གསོལ་འཚལ། །
དེར་ཁོང་མོ་འབྲོང་ (109）གི་རྒྱུ་སྐྱོགས་སུ། །མནོལ་ཐུབ་ཁྲག་སྣ་བཅུ་གསུམ་
བླུགས། །མནོལ་ཐུབ་གྱི་ལིང་རྟ་ཡི་ཁྲག །མནོལ་ཐུལ་ཤེལ་གྱི་ར་སྐྱེས་ཁྲག །
མནོལ་ཐུབ་བསེའུ་རུ་གཅིག་ཁྲག །མནོལ་ཐུབ་དུར་ཕག་ལྕགས་མགོའི་ཁྲག །
མནོལ་ཐུབ་བན་གླང་སྨུག་པོའི་ཁྲག །མནོལ་ཐུབ་བྱ་རྒོད་དཀར་མོའི་ཁྲག །
མནོལ་ཐུབ་ཁོང་མོ་འབྲོང་གི་ཁྲག །མནོལ་ཐུབ་གངས་གཡི་དཀར་མོའི་ཁྲག།
མནོལ་ཐུབ་དོམ་དྲེད་ཁྲག་དང་མཁྲིས། །མནོལ་ཐུབ་རྔས་དང་ཁ་ཤའི་
(110） ཁྲག །མནོལ་ཐུབ་ཡེ་རྩེ་སྔོན་མོའི་ (111） ཁྲག །མནོལ་ཐུབ་ཁྲག་སྣ་
བཅུ་གསུམ་གྱིས། །གེ་ཁོད་དམེ་ལག་དེ་ལ་བཀྲུས། །མ་བསད་སྡིག་དང་རྣམ་
སྨིན་དག །འཇིག་རྟེན་ཁམས་ན་ཚན་གསོལ་བས། །གེ་ཁོད་བསང་བས་ལྷ་
རྒོད་ཚངས། །ལྷ་ཁམས་ཐམས་ཅད་ཚངས་གྱུར་ཅིག” ཅེས་དང་། མནོལ་
ཐུབ་ཀྱི་ཁྲག་སྣ་དེ་དག་མནོལ་གྲིབ་ཀྱི་རིགས་གང་དང་གང་ཞིག་ཁྲག་སྣ་གང་
དང་གང་ཞིག་གིས་སེལ་དགོས་པ་དང་དེའང་སུ་དང་སུ་ཞིག་གི་ཆེད་དུ་བྱེད་
དགོས་པའི་ཚུལ་རྣམས་ནི་ (༧༢ཤ༡༧བ༤) ལས། “ཅི་ལྟར་ལྷ་རྒོད་མི་
དགྱེས་པ། །དང་པོ་ནོངས་པ་སེམས་ཀྱིས་མཐོལ། །བར་དུ་འགྱོད་པ་ཡིད་ཀྱི་
བཤགས། །ཐ་མར་དག་པ་ཚན་གྱིས་དག །མནོལ་ཐུབ་ཁྲག་སྣ་རྣམས་ཀྱིས་
བཀྲུ། །ཡི་དམ་སྤང་ལེན་བྱས་པ་ན། །མནོལ་ཐུབ་བྱ་རྒོད་ཁྲག་གིས་བཀྲུ། །
དམ་ཚིག་ལྷ་ལ་མནོལ་བ་ན། །ཡེ་ཙེ་སྔོན་མོའི་ཁྲག་གིས་བཀྲུ། །དམ་ཚིག་



--
-
---
• 362 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆག་ཉམས་ཤོར་བ་ན། །མནོལ་ཐུབ་གྱི་ལིང་ཁྲག་གིས་བཀྲུ། །མུན་ནག་མོ་
དང་རྡུལ་འདྲེས་（112）ན། །མནོལ་ཐུབ་རསག་་བཀྲུ། །དམེ་རག་མོ་
(113）དང་མལ་གཅིག་ན། །མནོལ་ཐུབ་གངས་གཡིའི་ཁྲག་གིས་བཀྲུ། །ཡ་
མ་ཅན་གྱི་(114) གོས་གྱོན་ན། །མནོ་ཐུབ་དུར་ཕག་ཁྲག་གིས་བཀྲུ། །ཉམས་
པ་ཅན་གྱི་ཟས་ཟོས་ན། །ཁོང་བྲོང་གི་ཁྲག་གིས་བཀྲུ། །ཁས་རྟ་ཤ་ཤུལ་མོ་
（115)ཟོས་པ་ན། །བན་གླང་སྨུག་པོའི་ཁྲག་གིས་བཀྲུ། །ལག་པས་མི་རོ་
དམར་ལ་ (116) རེག་པ་ན། །མནོལ་ཐུབ་དོམ་དྲེད་ཁྲག་གིས་བཀྲུ། །གཉན་
རྒོད་བཞག་ལེན་བྱས་པ་ན། །བསེའུ་རུ་གཅིག་ཁྲག་གིས་བཀྲུ། །ལྷ་རྒོད་ཐུབ་
ཆོད་བྱས་ (117）པན། །རྔས་དང་ཁ་ཤའི་ཁྲག་གིས་བཀྲུ། །བདག་ཅག་སྒྲུབ་
པའི་གཤེན་པོ་ཡི། །དཔོན་གསས་མཆེད་དང་ལྕམ་དྲལ་དང་། །འགོ་བའི་ལྷ་
སྲུང་ཐམས་ཅད་དང་། །ནང་མི་ཡོན་བདག་ཕོ་མོ་ལ། །དམེ་རྨུགས་ནལ་གྱི་
བག་སྒྲིབ་དང་། །འཁོན་ཐབ་གཞབ་ཀྱི་སྒྲིབ་པ་དང་། །བག་ཆགས་སྡིག་
སྒྲིབ་དུག་ལ་སོགས། །མི་གཙང་ཉམས་པ་ཅི་མཆིས་པ། །མནོལ་ཐུབ་ཁྲག་སྣ་
རྣམས་ཀྱིས་བཀྲུ”ཞེས་པ་དེ་དག་དག་གིས་གསལ་བར་བསྟན།
འགའ་ཞིག་གིས་དམར་ཚན་དུ་ཁྲག་སྣ་མང་པོ་ཞིག་དགོས་ཚུལ་་་་་
བཤད་པར་ཐོས་པ་ན་ལམ་འཕྲལ་དུ་བོན་པོས་དམར་མཆོད་བྱེད་ཚུལ་བཤད་
པ་དེ་བདེན་ནོ་ཞེས་དམར་མཆོད་ཀྱི་བདེན་པ་བྱེད་ཆེད་དུ་བེད་སྤྱོད་བྱེད་་་་་
སྲིད་པ་དེ་དག་ནི་མ་བརྟགས་མ་དཔྱད་པའི་བློ་ངོར་དེ་འདྲ་ཞིག་ཏུ་མཐོང་་་་
སྲིད་པ་ལས། ལེགས་པར་བརྟགས་ཤིང་དཔྱད་ན་དེ་འདྲའི་དགོས་པ་འབྱུང་
བའི་གཞི་མེད་དེ། 《དཔལ་གསང་བ་འདུས་པ་》（ཤ༢༧བ༤)ལས། “ཟས་
སུ་ཤ་རྣམས་ཟ་བ་དང་། །ཤ་ཆེན་དག་ནི་རབ་དཔྱད་ན། །སྐུ་དང་གསུང་
..-



• 363•
སྒྲུང་ལྡེའུ་བོན་གསུམ་གྱི་གཏམ།
ཐུགས་གསང་བ་ཡི། །དངོས་གྲུབ་ཐམས་ཅད་འགྲུབ་པར་འགྱུར། །གླང་པོའི་
ཤ་དང་རྟ་ཡི་ཤ། །དེ་བཞིན་དམ་པ་ཁྱི་ཡི་ཤ། །ཟས་ཀྱི་ཕྱིར་ན་ཟ་བར་བྱ། །
ཟས་གཞན་དག་ནི་མ་ཟོས་ན། །བྱང་ཆུབ་སེམས་དཔའ་བློ་ལྡན་དང་། །
སངས་རྒྱས་རྣམས་ནི་མཉེས་པར་འགྱུར།” ཞེས་དང་། ཡང་
（ཤ༦ ༡ན༤) ལས།ཤ་ཆེན་དམ་ཚིག་མཆོག་གིས་ནི། །རྡོ་རྗེ་གསུམ་
(118） མཆོག་བསྒྲུབ་པར་བྱ། །གཤང་གཅི་དམ་ཚིག་མཆོག་གིས་ནི། །རིག་
པ་འཛིན་པའི་གཙོ་བོར་འགྱུར། །གླང་པོའི་ཤ་ཡི་དམ་ཚིག་གིས། །མངོན་
ཤེས་ལྔ་ (119) དག་ཐོབ་པར་འགྱུར། །རྟ་ཤ་དག་གི་དམ་ཚིག་གིས། ། མི་
སྣང་བ་ཡི་བདག་པོར་འགྱུར། །ཁྱི་ཤ་དག་གི་དམ་ཚིག་གིས། །དངོས་གྲུབ་
ཐམས་ཅད་འགྲུབ་པར་འགྱུར། །བ་ལང་ཤ་ཡི་དམ་ཚིག་གིས། །རྡོ་རྗེ་དགུག་
པའི་མཆོག་ཏུ་འགྱུར། །”ཞེས་གསུངས་པས་མཚོན། སྔགས་གསར་རྙིང་གང་
ཞིག་ཡིན་ཀྱང་རུང་། ཧེ་རུ་ཀའི་དཀྱིལ་འཁོར་དུ་ཤ་ལྔ་ (120） བདུད་རྩི་ལྔ་
(121）དང་དབང་ལྔའི་ (122) མཆོད་པ་དང་ཚོགས་ཀྱི་འཁོར་ལོར་ཤ་ཆང་
དམ་ཚིག་གི་རྫས་དགོས་པ་རྣམས་ཀྱིས་ཤེས་ཐུབ། །
དེ་དག་ནི་དམ་ཚིག་གི་རྫས་ཏེ་དངོས་འབྱོར་ཡིད་སྤྲུལ་གང་ཡང་་་་་
རུང་བས་འདི་དང་མི་འདྲ་སྙམ་དུའང་མི་བསམ་སྟེ། བན་དེར་དམ་ཚིག་གི་
རྫས་ཡོད་ཆོག་པ་ལ་བོན་པོར་ཡོད་མི་ཆོག་པའི་རྒྱུ་མཚན་འགའ་ཡང་མེད།
དམ་ཚིག་གི་རྫས་ནི་རྣལ་འབྱོར་པར་གང་འཛོམས་པ་དེ་དམ་རྫས་སུ་ཡོད་་་་་
ཆོག་པའི་དོན་ཞིག་ཡིན་པ་ལས། སྔགས་ཀྱི་རྣལ་འབྱོར་པ་རྣམས་རྒྱ་གར་དུ་
འགྲོ་ནས་གླང་པོ་ཆེ་བསད། སོག་ཡུལ་དུ་འགྲོ་ནས་རྟ་བསད། བོད་ཡུལ་དུ་
སླེབས་ནས་བ་ལང་དང་ཁྱི་ཀུན་བསད་དེ་ཤ་ཆེན་གྱི་རིགས་བསྒྲུབ་པའི་དོན་་་་



• 364 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ག་ལ་ཡིན། བོན་དུའང་དེ་དང་འདྲ་བ་ཚན་ཁྲུས་ཀྱི་དམ་རྫས་སུ་ཁྲག་སྣ་གང་
འཛོམས་པ་དེ་བརྟེན་ཆོག་པའི་དོན་བསྟན་པ་ལས། བོན་པོ་རྣམས་ཀྱིས་
དམར་ཚན་བྱེད་པའི་གོང་དུ་གོ་མཚོན་ཁྱེར་ནས་རི་ལ་འགྲོ་ནས་ཁ་ཤ་དང་་་་་
བསེ་རུ་བསད། ནགས་སུ་འགྲོ་སྟེ་དོམ་དྲེད་གཡི་གསུམ་བསད། བྱང་དུ་འགྲོ་
སྟེ་འབྲོང་བསད། ནང་དུ་ལོག་སྟེ་རྟ་གླང་ར་ཕག་གང་ཡོད་པ་ཀུན་བསད་
ཅིང་། དེ་དག་གི་ཁྲག་བསགས་པ་དེའི་ནང་དུ་དམར་ཉིལ་ཉིལ་དུ་ཁྲུས་བྱེད་
པའི་དོན་ཞིག་མིན་པ་ནི་བློ་རྣལ་དུ་གནས་པ་ཐམས་ཅད་ཀྱིས་ཤེས་ཐུབ། །
གསོ་བ་རིག་པའི་ནང་དུའང་སྲོག་ཆགས་ལས་བྱུང་བའི་སྨན་དུ་མ་་
ཞིག་འབྱུང་བའི་ཚུལ་ནི་《དྲི་མེད་ཤེལ་གོང་》（༢༢ ཤ༡ ༡བ༡） ལས། “ར་
མིག་ལྕེ་སོ་གྲེ་བ་སྙིང་གློ་བ། །མཆིན་མཁྲིས་མཆེར་མཁལ་ཕོ་བ་རྒྱུ་མ་དང་། །
མཚན་མ་རུས་པ་རྐང་མར་ཀླད་པ་ཚིལ། །ཁྲག་ཤ་པགས་པ་སྤུ་སྒྲོ་སེན་མོ་སློ། །
བྲུན་དང་དྲི་ཆུ་འོ་མ་བུབ་རིལ་ཏེ། ” ཞེས་ས་བཅད་ཉེར་དགུར་བསྟན་པ་
དང་ལྷག་པར་དུ་（༢༨ ཤ༡༤ བ༤)ལས།“བཅུ་དགུ་ཁྲག་གི་ཕན་ཡོན་བསྟན་
པ་ནི། །ཕག་ཁྲག་དུག་དང་སྨུག་པོ་བྱེར་བ་སྡུད། །གླང་དང་བ་སེར་ཁྲག་
ཀྱང་དུག་བྱེར་སྡུད། །གཡག་རྒོད་མཛོ་ཡི་ཁོང་ཁྲག་བོང་མཇུག་ཁྲག །ར་
རྒྱ་ཁྱི་སེར་སྣ་ཁྲག་རྨ་ལ་ཕན། །ཕག་ནག་སྣ་ཁྲག་ར་རོག་གཉའ་ཁྲག་གིས། །
ཡན་ལག་ཚིགས་ཀྱི་ཆུ་སེར་སྡོམ་པར་བྱེད། །ཤ་བའི་ཁྲག་གིས་སྲིན་གསོད་ཟླ་
མཚན་གཅོད། ། བྱ་ཕོའི་ཟེ་ཁྲག་ཤ་གསོ་ལྷ་བ་འཛིན། །པདྨའི་རྡུལ་
འབེབས་ཨོག་ཞོལ་ཁྲག་གིས་སྡོམ། །མཚན་ལྡན་པད་རཀ་དང་པོས་གདོན་
མཚོན་བསྲུང་། །ནད་མེད་པད་རཀ་རྒྱུ་གཟེར་ཁྲག་ཤལ་གསོ། །རྩ་སྡོམ་རྨ་
གསོ་ཤའུ་སྐྱེད་པར་བྱེད། །བོང་ཁྲག་གྲུམ་བུ་ཚིགས་ཀྱི་ཆུ་སེར་སེལ། །ར་ཡི་



• 365 •
སྒྲུང་ལྡེའུ་བོན་གསུམ་གྱི་གཏམ།
ཁྲག་གིས་རེག་དུག་འབྲུམ་ནག་སེལ། །བཙོད་དང་གཡག་རྒོད་ཁྲག་གིས་འཁྲུ་
བ་གཅོད། །མི་ཁྱིས་མཛེ་འཇོམས་བྱ་རོག་སྟེང་གདོན་བསྲུང་། །གཟུགས་
མོའི་ཁྲག་གིས་སྨིན་མ་བྱི་བ་སྐྱེ། །གནའ་བོའི་ཁྲག་གིས་ཆང་ནད་སྲུང་བར་
བྱེད། །གླང་དམར་ཐུག་པོའི་གསོན་ཁྲག་དྲོན་མོ་ཡིས། །དུག་ནད་རྩ་ཡི་
འབྲོས་འཕྲང་སྡོམ་པར་བྱེད། །རྟ་ཕོ་གྲུག་ཕྲོམ་རྐན་ཁྲག་རྨ་ལ་ཕན། །སྣ་ཁྲག་
རང་ལོག་ཁྲག་གཅོད་རྩ་སྒོ་སྡོམ།།”ཞེས་པ་ལྟ་བུ་མང་སྲིད་ཅིང་། དེ་དག་ཀྱང་
གང་འཛོམས་འཛོམས་སྨན་དུ་བསྒྲུབ་ཆོག་པར་དགོངས་ནས་བསྟན་པ་ལས་་
སྨན་པ་རྣམས་ཀྱིས་ཤན་པ་བྱེད་དགོས་པའི་དོན་མ་ཡིན་པ་ལྟར་བོན་པོ་་་་
རྣམས་ནས་ཀྱང་དམར་ཚན་གྱི་ཡོ་ཆས་གང་འཛོམས་འཛོམས་བསྒྲུབ་ཆོག་་་་
ཅིང་ཁྲག་རིགས་དེ་དག་ལ་ནུས་པ་དེ་འདྲ་བ་དག་ཡོད་པའི་ཚུལ་བསྟན་པ་་་
ཡིན་སྟབས་ཡ་མཚན་མཚན་བྱེད་དགོས་པ་ཅི་ཞིག་ཀྱང་མེད།
བོན་གཞུང་གི་ཆོག་རབས་རྣམས་སུ་དམར་མཆོད་ཀྱི་ཤེས་བྱེད་མང་
དུ་འདུག་སྙམ་ན། དེ་ནི་བརྗོད་ཚུལ་གྱི་མཚན་ཉིད་ཅིག་སྟེ། སྤྱིར་ན་ཆོག་
རབས་ཞེས་པ་འདི་ནི་བོན་ལུགས་ཐུན་མོང་མ་ཡིན་པ་ཞིག་ཡིན་ལ། ཆོག་
རབས་ཀྱིས་ནི་བོན་གྱི་ཆོ་ག་དེ་དག་གི་རྣམ་པ་དང་། ཁུངས་དང་། སྤྱོད་
ཚུལ་ཇི་ལྟར་ཡིན་པའི་སྐོར་གྱི་མཚན་ཉིད་ཡང་དག་པ་བསྟན་ཐུབ་ཅིང་། དེ་
ནི་བོད་ཀྱི་གནའ་བོའི་ཤེས་རིག་རིན་ཐང་བྲལ་བ་ཞིག་ཡིན་སྟབས། བོད་མི་
རྣམས་ནས་སྤོབས་པ་ཆེར་བསྐྱེད་དེ་དུས་རྟག་ཏུ་ངོམས་པོ་བྱེད་འོས་པ་ཞིག་་་
དང་དེའི་ཚུལ་ལ་སློབ་གཉེར་གཏིང་ཚུགས་བྱེད་འོས་པ་ཞིག་ལས་ཡ་མཚན་་་་
མཚན་གྱིས་ངན་སྨྲས་བྱེད་དེ་ཟུར་དུ་འཇོག་རྒྱུ་ཞིག་རྩ་བ་ནས་མིན། བརྗོད་
དོན་གྱི་དབང་དུ་བྱས་ན་ནི་སྔགས་གསར་རྙིང་ཐམས་ཅད་ཀྱི་ཧེ་རུ་ཀའི་རྒྱུད་



• 366 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཞུང་རྣམས་དང་། མགོན་པོ་དང་། ལྷ་མོའི་རྒྱུད་གཞུང་རྣམས་སུའང་
དེ་ལས་མི་ཉུང་བའི་ལོ་རྒྱུས་ཡོད་ངེས་པས་བོན་ཟེར་ཙམ་ལ་དམིགས་ནས་་་་་
ཕྱོགས་ཞེན་གྱིས་ཁ་མི་སྡང་བ་དང་། བོད་ཀྱི་ཤེས་རིག་རྣལ་བ་ཡང་དག་ལ་
ངེས་ཤེས་ཅུང་ཟད་རེ་བསྐྱེད་རྒྱུ་ཅི་ནས་ཀྱང་གལ་ཆེ་བར་མཐོང་། འདི་དག་
གི་སྐོར་ཁོ་བོས་བྲིས་པ་ནོར་བུའི་དོ་ཤལ་དང་གཟིའི་ཕྲེང་བར་གཟིགས་པར་་་་
འཚལ།
འགྲོལ་ཤེས་གཏད་བྱེད།
བོན་འདི་ནི་དཔོན་གསས་ཕྱྭ་གཉེན་གཏོ་ཡི་སྒོ་ཞེས་གྲགས་པ་དེའི་
བྱེ་བྲག་གཅིག་སྟེ། འགྲོ་བ་མིའི་ཚོགས་སུ་ཡང་རུང་བས་ས་བདག་དང་།
གཉན་དང་། བདུད་དང་། བཙན་དང་། མ་མོ་དང་། གཤིན་རྗེ་དང་།
བརྟན་མ་དང་། སྐྱོང་མ་སོགས་ལྷ་ཀླུ་གཉན་པོ་རྣམས་ལ་ཕོག་ཐུག་ཏུ་ཤོར་
ཞིང་དེ་དག་གི་ཐུགས་དང་འགལ་བ་ཅི་རིགས་ཤིག་ཤོར་བ་ཡིན་ན། དེའི་
བཀའ་ཆད་ཀྱིས་འགྲོ་བ་མི་ལ་བདུད་དུ་ཕབ་སྟེ། མི་དེའི་ཚེ་སྔོན་དབང་ཐང་
དཔལ་ཁ་རྣམས་ཉམས་པ་དང་ཀླུང་རྟ་དང་་གཡང་དབང་ཐང་རྣམས་རྒུད་
ཅིང་ཆག་ཆེ་བ་དང་ཉམ་ང་བ་ལྟས་ངན་པ་ནད་ཡམས་དང་གོད་ཁ་སོགས་་་་་
བཀྲ་མི་ཤིས་པའི་རིགས་རྣམས་འབྱུང་བས་ཕོག་ཐུག་དང་འགྲམས་འཁྲུགས་་
སུ་ཤོར་བའི་རིགས་ཐམས་ཅད་ཡོངས་སུ་ཞི་ཞིང་། དེ་དག་གི་བར་ཆད་ཀུན་
ལས་འགྲོལ་དགོས་པ་དང་འགྲོ་བ་མིའི་རིགས་སུ་ཞིག་ལ་གཟུགས་ཅན་གྱི་མི་་
དང་གཟུགས་མེད་ཀྱི་ལྷ་སྲིན་སྡེ་བརྒྱད་སོགས་མི་མ་ཡིན་པའི་ཕྱོགས་གང་་་་་་



• 367 •
སྒྲུང་ལྡེའུ་བོན་གསུམ་གྱི་གཏམ།
རུང་ནས་བྱད་ཁ་དང༌། ཕུར་ཁ་དང་། རྒོད་གཏོང་དང་། མནན་གཏད་
སོགས་སྔར་གྱི་མི་བརྒྱུད་ནས་བྱུང་བ་ད་དུང་དེ་དག་ལས་འགྲོལ་མ་ཐུབ་་་་
པའམ་ད་ལྟའི་མི་བརྒྱུད་ལ་བྱུང་བ་གང་རུང་ཞིག་ཡོད་ན། རྐྱེན་དེས་གནས་
སྐབས་སུ་ཚེ་དཔལ་ཁ་ཞེ་མངའ་དབང་ཐམས་ཅད་གུད་ཅིང་། ཁ་ལས་མི་
དགེ་བ་དང་ཕུགས་སུ་མི་བརྒྱུད་རྩད་ནས་ཆད་པ་སོགས་བཀྲ་མི་ཤིས་པ་མང་
དུ་འབྱུང་སྲིད་པས། དེ་ཀུན་དབྱིངས་ཀྱི་ལྷ་ཚོགས་ཀྱིས་མཆོད་པ་དང་།
མཁའི་དབལ་མོ་སྐོང་གིས་བསྐང་བ་དང་། ཀློང་གི་དམ་ཅན་རྟེན་གྱིས་
བརྟེན་པ་དང་། ས་བདག་ཀླུ་གཉན་གཏོ་ཡིས་བཅོས་པའི་སྒོ་ནས་ཕོག་ཐུག་
དང་འཁོན་འགྲས་ཤོར་བ་རྣམས་བསྡུམ་ཞིང་དམིགས་བསལ་དུ་བྱད་ཁ་ཡོད་
པའི་རིགས་ལ་བྱད་འགྲོལ་དང་། གཏད་ཁ་ཡོད་པའི་རིགས་ལ་གཏད་རུལ་
སོགས་གང་ལ་གང་དགོས་པའི་ལས་མཐའ་བརྩམས་ཏེ། གཏད་བྱད་དེ་དག་
འགྲོལ་བའི་ཐབས་ཤེས་བྱེད་གོས་པ་ཡིན།
སྣང་ཞིང་སྲིད་པའི་ལྷ་མཐུ་བོ་ཆེ་དང་། ཀླུ་མཐུ་བོ་ཆེ་དང༌།
གཉན་མཐུ་བོ་ཆེ་ལ་སོགས་པ་དེ་དག་གཏོ་ཡིས་ཇི་ལྟར་བཅོས་པའི་ཚུལ་ཡང་
མ་ནོར་བ་ཞིག་དགོས་པ་སྟེ། སྲིད་པ་རྒྱུད་ཀྱི་བོན་པོ་དག་གིས་རང་ཆེ་དང་ •
བཅས་པས་སམ། རང་རྒྱུད་གྱོང་པོས་སམ། ང་རྒྱལ་ཁེངས་སེམས་དང་
བཅས་པས་མ་སངས་གཉན་པོ་ལ་ཁ་བོ་ཆེ་བསྒྲགས་ཤིང་། ས་བདག་གཏོད་
ཀྱི་ཚོགས་རྣམས་ལ་ལག་རིང་བ་སྟེ་ཧམ་པ་ཆེན་པོའི་སྒོ་ནས་དབྱིངས་ན་་་་་་
བཞུགས་པའི་ལྷ་ཚོགས་རྣམས་མཆོད་པ་ཡིན་ན། མ་སངས་གཉན་དང་
འགྲས་པར་འགྱུར་ཞིང་། ས་བདག་གཏོད་ཀྱི་ཚོགས་རྣམས་ཀྱང་འཁོན་པར་
འགྱུར་བ་དང་། དབྱིངས་ན་བཞུགས་པའི་ལྷ་ཚོགས་རྣམས་མི་མཉེས་ཤིང་།
，



• 368 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཁའི་དབལ་མོ་བསྐང་བར་མི་འགྱུར་ལ་ཀློང་གི་དམ་ཅན་གྱི་ཚོགས་རྣམས་་་
ཀྱིས་ཀྱང་བཀྱོན་པར་འགྱུར་བས་དཔོན་གསས་ཕྱྭ་གཉེན་གཏོ་ཡི་སྒོ་ལས་ཇི་་་་
ལྟར་བསྟན་པ་བཞིན་ལག་ལེན་གནད་དུ་ཁེལ་བ་ཞིག་དགོས་པའི་ཚུལ་གཟི་་་
བརྗིད་དུ་གསལ་བར་བསྟན།
དབྱིངས་ཀྱི་ལྷ་ཚོགས་མཆོད་པའི་སྐོར།
སྲིད་པ་རྒྱུད་ཀྱི་བོན་པོས་སྟོབས་ཆེན་ལྷ་གསས་གར་གྱི་དབལ་ཚོགས་མཆོད་་་་
པས་གཉེས་པར་བྱས་ཏེ། དེའི་ཚུལ་རགས་ཙམ་ནི་《 གཟི་
བརྗིད་》(༤༥༩ ཤ༢༣༠ན༥）ལས། “གཞི་མ་གཙང་མའི་སྟེང་དུ་ནི། །
འབྲུ་ཡི་ཚོམ་བུ་དགོད་པར་བྱ། །དེ་སྟེང་དབལ་གྱི་བཤོས་བུ་ལ། །ཤ་ཁྲག་
དཀར་མངར་འདོད་ཡོན་ཚོགས། །ཡུ་ཏི་ཞལ་ཟས་ལོངས་སྤྱོད་ཚོགས། །དུ་
སམ་མང་ཐུན་བང་ངེ་བཤོས། །གཟུགས་སྒྲ་དྲི་རོ་རེག་བྱའི་ཆོས། །འདོད་
ཡོན་མཆོད་པ་དཔག་མེད་བཤམས། །ཏིང་འཛིན་དགོངས་པས་དག་པར་
སྤེལ། །སྟེང་གསུམ་གཏོས་དང་ནམ་མཁའི་རྒྱུ། །འདོད་ཡོན་ཟད་མེད་རྒྱ་
མཚོའི་ཀློང་། །སྣང་སྲིད་རིན་ཆེན་གཏེར་གྱིས་བཀང་། །དམིགས་མེད་
མཆོད་པ་ནམ་མཁའི་སྤྲིན། །ལྷ་གསས་དབལ་ལ་མཆོད་པ་འབུལ། །ཐུགས་
དམ་རྒྱུད་མཉེས་ཆག་ཉམས་བསྐང་། །གར་གསས་དབལ་གྱི་དངོས་གྲུབ་ཞུ། །
དེས་ནི་འགྲོ་བའི་བར་ཆད་སེལ།”ཞེས་གསུངས་ཤིང་དེ་ལས་ཞང་ཞུང་གི་སྐད་
དུ་“ཡར་ཏི”ཞེས་པ་ཆང་གི་དོན་དང་དེ་བཞིན་དུ་“དུ་སམ་”ཞེས་པ་ཤ་དང་
“བང་ངེ་”ཞེས་པ་ཚོགས་གཏོར་ལ་འཇུག་པ་དེ་དག་གིས་གསལ་བར་བསྟན།



• 369 •
སྒྲུང་ལྡེའུ་བོན་གསུམ་གྱི་གཏམ།
མཁའི་དབལ་མོ་བསྐང་བའི་སྐོར།
མཁའ་ལ་གནས་པའི་དབལ་མོའི་ཚོགས་རྣམས་སྐོང་གིས་ཇི་ལྟར་་་་
བསྐང་དགོས་པའི་ཚུལ་རགས་ཙམ་ཡང་《གཟི་བརྗིད་》
(༤༦༠ ཤ༢༣༠བ༡） ལས། “བསྐང་བའི་གནས་དེར་སྐོང་བ་བཀྱག །
སྲིད་པའི་དཔེ་བླངས་རི་རབ་གླིང་། །ལྕགས་རི་ཁྱུད་མོ་རི་བདུན་
(123） མཚོ། །དཔག་བསམ་ལྗོན་པ་ཟིལ་གནོན་ཁྱུང་། །རྣམ་རྒྱལ་ཁང་པ་ལྟ་
ན་སྡུག །ཤིང་རྟ་རྩུབ་འགྱུར་དགའ་བ་འདྲེས། །ཨུད་འབར་མེ་ཏོག་སྐྱེད་
མོས་ཚལ། །མཚལ་རི་ལྷ་བདུན་ཨར་མོའི་རྡོ། །ཉི་མ་ཟླ་བ་གསལ་བའི་སྒྲོན། །
བཀྲ་ཤིས་རྫས་བརྒྱད་（124）ཕུན་སུམ་ཚོགས། །རིན་ཆེན་ནོར་བདུན་
(125） གྲམ་ཁྲོད་གཏེར། །ལྷབ་ལྷུབ་ལྡ་ལྡི་ཆུན་འཕྱང་འཕྲུལ། །ཡེ་ཤེས་
གཞལ་ཡས་ནམ་མཁའི་རྒྱ། །ཤིང་རིས་རྒྱན་རྫས་ལོངས་སྤྱོད་དཀོར། །རྒྱན་
འཕན་བལ་མཚོན་བླ་རེ་གུར། །མདའ་བཀྲ་འཕང་བཀྲ་ཐབས་ཤེས་རྟགས། །
འདབ་ཆགས་རི་དྭགས་གཡུང་དྭགས་ (126） དཀོར། །རིས་བཀྲ་གཅན་
གཟན་སྤུ་དུག་མཛེས། །མི་ནོར་ཡུལ་མཁར་འདོད་ཡོན་རྫས། །ཕོ་ཏོང་མོ་
ཏོང་ལན་ཆགས་གླུད། །རྟ་རྒྱུག་མདའ་འཕེན་རྩེད་འཇོ་སྟབས། །མཁོ་ཐུན་
ཡོ་བྱད་ཕུན་སུམ་ཚོགས། །རང་མཐུན་གཏོར་མ་རྒྱན་དང་ལྡན། །གསེར་
གཡུ་དར་ཟབ་ལྷབ་ལྷུབ་རྒྱན། །གཡུ་འབྲང་བདུད་རྩི་སྐྱོམས་པའི་ཕུད། །རྔ་
གཤང་དུང་གླིང་སྙན་པའི་སྒྲ། །བདེན་པའི་སྨྲང་དང་སྨྲ་བའི་ཚིག །གོ་བའི་
བརྡ་སྦྱར་སྲིད་པའི་གཞུང་། །སྔོན་གྱི་དཔེ་སྲོལ་ཆོ་རབས་བཤད། །སྲིད་པའི་
ལུགས་ལས་འབྱུང་བཞིན་དུ། །དབལ་མོ་མ་ཚོགས་མཁའ་ལ་བསྐང་། །དམ་
ཅན་རྒྱ་མཚོ་ཀློང་ན་མཉེས། །སྲིད་པ་གསུམ་པོ་ཟིལ་གྱིས་གནོན། །སྣང་ཞིང་



• 370. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྲིད་པའི་ཁ་ཡོ་སྙོམས། །འགྲོ་བ་སྡུག་བསྔལ་ཉོན་མོངས་ཞི། །དེ་ནི་བར་ཆོད་
སྐྱོན་རྣམས་བཟློག །སྣང་སྲིད་ཞི་བདེ་ཆ་ལ་སྙོམས། །དེ་ཕྱིར་དབལ་མོ་
སྐོང་གིས་བཅོས། །མཁའ་ཀློང་རབ་འབྱམས་དབྱིངས་སུ་བསྐང་། ། ཆབ་
དཀར་སྔགས་ཀྱི་གཞུང་ལ་འགྲེས། །” ཞེས་བྱ་བས་གསལ་ཞིང་། དེའི་སྐོར་
ཞིབ་རྒྱས་ཤེས་པར་འདོད་ན་བན་བོན་གཉིས་ཕྱོགས་སུ་《 སྲིད་པ་མ་མོའི་སྐོང་
མདོས་》དང་《བརྟན་མའི་སྐོང་མདོས་》སོགས་རྒྱས་བསྡུས་ཅི་རིགས་པ་ཞིག་
ཡོད་པ་དེ་དག་ལས་ཤེས་ཐུབ། །
ཀློང་གི་དམ་ཅན་བརྟེན་པའི་སྐོར།
ཀློང་གི་དམ་ཅན་གྱི་ཚོགས་རྣམས་རྟེན་གྱིས་ཇི་ལྟར་བརྟེན་པའི་་་་
ཚུལ་རགས་ཙམ་ཡང་《གཟི་བརྗིད།》(༤༦༡ ཤ༢༣ ༡ན༢） ལས། “རང་
མཐུན་རྟེན་གྱི་དམ་རྫས་བཤམ། །འདོད་ཡོན་ལོངས་སྤྱོད་བརྔན་ཆ་འབུལ། །
ཤ་ཁྲག་དཀར་མངར་གཡུ་འབྲར་ཕུད། །འཕན་ཚོགས་ལྷ་ཡི་གཏོར་མས་
མཆོད། །ཐུགས་དམ་གནད་བསྐུལ་འཕྲིན་ལས་བཅོལ། །དགྱེས་མཛད་དམ་
པའི་དངོས་གྲུབ་ཞུ། །འགྲོ་བའི་ཚེ་དཔལ་དམུ་ཐག་སྐྱོབ། །དམ་ཅན་སྲུང་མ་
ངང་གིས་འདུ། །གར་གསས་དབལ་གྱི་ཕོ་ཉ་ལ། །དམིགས་པའི་རྟེན་
འཛུགས་ཕྲིན་ལས་བཅོལ།།” ཞེས་པས་གསལ་ཞིང་། “དམིགས་པའི་རྟེན་
འཛུགས་” ཞེས་བྱ་བ་དེ་ནི་གར་གསས་དབལ་གྱི་ལྷ་ཚོགས་དེ་དག་གི་སྐུ་རྟེན་
གསས་མཁར་དུ་དབལ་གྱི་སྐུ་གསོབ་བཞེངས་པ་དང་། གསུང་རྟེན་དུ་སྔགས་
ཀྱིས་ཁེངས་པའི་འཁོར་ལོ་བསྐོར་བའམ་སྔགས་ཀྱིས་ཁེངས་པའི་དར་ཅོག་་་་
འཛུགས་པ་དང་། ཐུགས་རྟེན་དུ་གསས་མཁར་གྱི་རྩེ་ལ་ཐུག་ནག་པོ་



• 371 •
སྒྲུང་ལྡེའུ་བོན་གསུམ་ཀྱི་གཏམ། །
འཛུགས་པ་དང་། དབལ་གྱི་གསས་མཁར་ནང་རྟེན་དུ་གར་གསས་དབལ་གྱི་
རྟེན་མདུང་བཞེངས་པ་རྣམས་ཡིན།
ཀླུ་གཉན་ས་བདག་གཏོ་བཅོས་སྐོར།
སྣང་སྲིད་གཏོ་ཡིས་བཅོས་པའི་ཚུལ་ནི་རྣམ་གྲངས་མི་འདྲ་བ་དུ་མ་
ཞིག་ཡོད་ནའང་མདོར་བསྡུས་ན་རྣམ་པ་དྲུག་ཏུ་འདུས་ཏེ། ༡. སྟོང་གསུམ་
འཁྲུགས་པའི་ཡོ་བཅོས། ༢. འབྱུང་བ་འཁྲུགས་པའི་འགྲམས་བཅོས། ༣. ཡེ་
ངམ་འཁྲུགས་པའི་བསྡུམ་བཅོས། ༤. ཀླུ་གཉན་གཏོད་ཀྱི་འགྲམས་བཅོས། །
༥. ས་བདག་སྨེ་བའི་གླིང་བཅོས། ༦. སྣང་སྲིད་ཁ་སྐོང་ཞི་བཅོས་རྣམས་
ཡིན། །
འགྲམས་འཁྲུགས་ཇི་ལྟར་ཤོར་བའི་ཚུལ་དེ་ས་བདག་གཅིག་པུར་་་་
དཔེར་མཚོན་ན་སྐྱེས་བུ་ཕོ་མོ་སུ་ཡང་རུང་བ་ཞིག་ཕ་མེས་ཡང་མེས་བདུན་་་་་
བརྒྱུད་ནས་བཟུང་སྟེ་ལོ་དང་ཟླ་བ། སྨེ་བ་དང་སྤར་ཁ། གཟའ་དང་སྐར་མ་
སོགས་སྐྱེ་མི་རུང་བ་ལ་སྐྱེས་པའམ་ཤི་མི་རུང་བ་ལ་ཤི་བའི་རྐྱེན་གྱིས་ས་་་་་
བདག་འཁྲུགས་པ་དང་། དེ་དག་ལ་བྱ་བ་མི་རུང་བ་བྱས་པ་དང་དམག་
གམ། ཇག་གམ། རོའམ་བག་གཉེན་ནམ། མདོས་སམ་ཟེར་རྣམས་ས་
བདག་བཞུགས་པའི་ཕྱོགས་སུ་བསྐྱལ་བས་ཕོག་ཐུག་ཀོ་ལོང་བསྡམས་པ་་་་་
རྣམས་དང་། ཤིང་གཉན་བཅད་པ་དང་། ས་གཉན་བརྐོས་པ། བྲག་གཉན་
བཤིགས་པ། རྡོ་གཉན་བརློགས་པ། ཆུ་གཉན་ཡུར་དྲངས་པ། ནེའུ་གསེང་
བརྐོས་པ། སྤང་རྒོད་འཕྲུ་འདུལ་བྱས་པ། ཁང་ནག་བཤུ་འགེབ་ཀྱི་མཁར་
ལས་བྱས་པ། རི་གཉན་གྱི་རྩེར་ཀུས་བཏབ་པ། རི་ལ་མི་བཀྱེས་པ། བྱ་དང་



• 372 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཅན་གཟན་གྱི་རིགས་བསད་པ། མནའ་གཉན་གྱི་དཔའ་པོར་བྱས་པ། རྡོ་
གཉན་བསྣུར་བ། ཐབ་གཞོབ་བྱས་པ་ལ་སོགས་པ་ཚོར་དང་མ་ཚོར་ཅི་
རིགས་པའི་སྒོ་ནས་ས་བདག་མཐུ་བོ་ཆེ་རྣམས་ཀྱི་ཐུགས་ལ་ཕོག་པར་བྱས་ཏེ་
འཁོན་འཁྲུགས་དང་ཕོག་ཐུག་ཏུ་ཤོར་བ་ཡིན།
དེས་མཚོན་ལྷ་ཀླུ་གཉན་གསུམ་གཙོས་པའི་སྣང་སྲིད་ཀྱི་སྡེ་བརྒྱད་་་
གང་རུང་ལ་ཕོག་ཐུག་དང་འགྲམས་འཁྲུགས་རྣམ་པ་སྣ་ཚོགས་པའི་སྒོ་ནས་་་་
ཤོར་སྲིད་ཅིང་དེ་ལ་བརྟེན་པའི་མི་བདེ་བ་དང་། བཀྲ་མི་ཤིས་པ་སྣ་ཚོགས་
པ་ཞིག་དངོས་བརྒྱུད་ནས་འབྱུང་སྲིད་པས་ན་ཀླུ་གཉན་ས་བདག་གཏོ་ཡིས་་་་
བཅོས་པའི་ལུགས་འདི་བྱུང་ཡོད་པར་མངོན། །
གཏོ་བཅོས་ཀྱི་ལག་ལེན་སྐོར།
གཏོ་ཡིས་ཇི་ལྟར་བཅོས་པའི་ཚུལ་རགས་ཙམ་ནི་ ༦ གཟི་བརྗིད།》
(༤༦༡ ཤ༢༣ ༡ན༦）ལས། “གཙང་མའི་ས་ལ་མན་འདལ་ (127)བྱ། །ས་
ཚོན་སྣ་ལྔས་གཞལ་ཡས་བྲིས། །ས་བདག་ཀླུ་གཉན་གཏོད་ཀྱི་ཚོགས། །སྤར་
ཁ་ལོ་འཁོར་སྨེ་བ་གླིང་། །གཞི་གནས་མངའ་ཐང་འཁོར་བ་བཅས། །འབྲུ་
སྣའི་གཟུགས་དང་བཤོས་གཙང་དང་། །འདབ་ཆགས་རི་དྭགས་གཡུང་
བདག་དང་། །གཅན་གཟན་མི་ནོར་ཡུལ་མཁར་དང་། །སྐྱེ་འགྲོའི་གཟུགས་
དང་ཆུ་གནས་དང་། །སྣ་ཚོགས་སྤུ་མཚན་ཚང་བ་དང་། །ཤིང་རྩི་བལ་བུ་བྱ་
སྤུ་མཚོན། །གསེར་གཡུ་དར་ཟབ་སྣ་ཚོགས་རྒྱན། །འདོད་ཡོན་མཆོད་པ་
དཔག་མེད་བཤམ། །ཏིང་འཛིན་དགོངས་པའི་སྔགས་ཀྱིས་སྤེལ། །གར་
གསས་བཙན་པོ་ལྷ་རུ་བདར། །རྔ་གཤང་དུང་གླིང་སྐད་ཀྱིས་འབོད། །བ་



སྒྲུང་ལྡེའུ་བོན་གསུམ་གྱི་གཏམ།
• 373 •
དན་རུ་མཚོན་བརྡ་ཡིས་གཡབ། །གསེར་སྐྱེམས་གཡུ་མངོན་བརྔན་ཆ་
འབུལ། །རྒྱལ་བ་བདེན་པའི་སྨྲང་གིས་བཀྲོལ། །དེ་ལ་སྐད་ཀྱི་གཅོང་གཉིས་
སྦྱར། །དཔོན་གསས་ཕྱ་གཉེན་སྐོས་འདེབས་ཤིང་། །སྣང་ཞིང་སྲིད་པ་ཁ་
གནོན་པ། །སྒྲ་རྒྱལ་འབྲུག་གི་གཅོང་ལ་དྲངས། །གཏོ་ཡས་གླུད་ཀྱི་ངོ་བསྔོ་
ཞིང་། །ཕྱྭ་གཉེན་གནས་སུ་བསྟིམ་པ་ནི། །གསུང་སྙན་ཁུ་བྱུག་གཅོང་ལ་
དྲངས། །སྣང་ཞིང་སྲིད་པ་ཐམས་ཅད་ལ། །གླུད་ཡས་གཏོར་མ་གནས་སུ་
ཐིང་། །སྟོང་ཁམས་རེ་བ་བསྐོང་བར་བྱ། །སྣང་སྲིད་ཞི་བདེ་ཞི་བར་བྱ། །ས་
བདག་ཀླུ་གཉན་བསྡུམ་པར་བྱ། །ཐམས་ཅད་འཁྲུགས་པ་ཞི་བ་དང་། །སྣང་
སྲིད་དགའ་བདེ་བསྐྱེད་པར་བྱ། །”ཞེས་སོགས་ཀྱིས་གསལ་བར་བྱའོ། །
ཕན་ཤེས་སྨན་དཔྱད།
བོན་འདི་ནི་ཕྱྭ་གཤེན་གྱི་བྱེ་བྲག་ཅིག་སྟེ། སྟོན་པ་གཤེན་རབ་མི་
བོ་ཆེའི་ཡུམ་ཧོས་བཟའ་རྒྱལ་མེད་ལ་སྲས་དཔྱད་བུ་ཁྲི་ཤེས་ཞེས་གྲགས་པ་བློ་
གྲོས་མཆོག་དང་ལྡན་པ་ཞིག་འཁྲུངས་པ་དེ་དང་། གཞན་ཡང་གཏོ་འབུམ་
དང་གསལ་བའི་སེང་གེ་ཟབ་མོ་སོགས་གསོ་རིག་འཛིན་པའི་དྲང་སྲོང་ཆེན་་་་
པོ་བརྒྱད་ཀྱིས་སྟོན་པ་གཤེན་རབ་ལ་གསོལ་བ་བཏབ་པའི་ངོར། སྟོན་པས་
དཔྱད་འབུམ་ཁྲ་བོ་དང་སྨན་འབུམ་དཀར་ནག་སོགས་སྨན་དཔྱད་ཀྱི་སྐོར་དུ་
མ་ཞིག་གསུངས་ཤིང་། དེ་དག་ཐམས་ཅད་དཔྱད་བུ་ཁྲི་ཤེས་དང་དྲང་སྲོང་
ཆེན་པོ་བརྒྱད་ལ་གཏད་གཉེར་མཛད་དེ་དར་རྒྱས་སུ་གྱུར་པར་གྲགས།
སྨན་དཔྱད་ཀྱི་ཕྱྭ་ཚན་ལ་དཔྱད་ཐབས་མི་འདྲ་བ་ཉི་ཁྲི་ཆིག་སྟོང་་་་་



• 374. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
ཡོད་པར་གྲགས་ཤིང་དེ་དག་ཀུན་མདོར་བསྡུ་ན་རྒྱུ་རྐྱེན་མཐོང་བ་ལ་དཔྱད་་་་
པ་དང་། ངོས་འཛིན་རྩ་ལ་དཔྱད་པ་དང་། ཕན་གནོད་ཆུ་ལ་དཔྱད་པ་
དང་། འཆི་གསོས་ཁམས་ལ་དཔྱད་པ་བཞིའི་སྒོ་ནས་ནད་གདོན་གང་ཡིན་
ཤན་འབྱེད་ཅིང་ངོས་ཟིན་པར་བྱས་ཏེ་ནད་ལ་ཟས་སྤྱོད་སྨན་དཔྱད་བཞི་་་་
དང་གདོན་ལ་ཐོག་མར་མོ་དང་རྩིས་ལ་བརྟེན་ནས་གདོན་བགེགས་ཀྱིས་་་་་་
གནོད་འཚེ་བྱུང་ཚུལ་དང་གནས་ཚུལ་བཅོས་ཚུལ་གསུམ་ངེས་པར་བྱས་རྗེས་
རྐྱེན་སེལ་གཏོ་ལ་བརྟེན་ནས་ལེགས་སྤེལ་ཉེས་ཚོགས་བསལ་བ་དང་། འཆི་
བསླུ་དཔྱད་ལ་བརྟེན་ནས་ཕན་བདེའི་མཐའ་བརྟན་པར་བྱེད་པ་དེ་རྣམས་ཀྱི་
ཁོངས་སུ་མ་འདུས་པ་མེད། །
རྒྱུ་རྐྱེན་མཐོང་ལ་དཔྱད་པའི་སྐོར།
ནད་སློང་བའི་རྒྱུ་རྐྱེན་གང་ཡིན་ལ་བརྟག་པ་དང་ནད་རྟགས་ཀྱི་་་་
མངོན་ཚུལ་བརྟག་པ་དང་། ཕན་གནོད་ཀྱི་ཁྱད་པར་ལ་བརྟག་པ་སྟེ་བརྟག་
པ་གསུམ་དང་། ནད་པར་སྐད་ཆ་འདྲི་བའི་ཐབས་ཤེས་ལ་བརྟེན་ནས་ནད་
དེ་ཐོག་མར་བྱུང་རྐྱེན་གང་འདྲ་ཞིག་གིས་བསླངས་པ་དང་། ནད་དེ་བྱུང་
ནས་དུས་ཇི་ཙམ་ཕྱིན་པ་དང་། ད་ལྟའི་སྐབས་སུ་ན་ལུགས་ཇི་ལྟར་ཡིན་པ་
དང་། ལུས་ཀྱི་གནས་གང་དག་ཏུ་ན་བ་དང་། སྡོད་གནས་དང་ནམ་དུས་ལ་
རག་ལས་མིན་དང་། ཟས་སྤྱོད་དང་སྨན་དཔྱད་ཀྱི་ཕན་གནོད་ཅི་འདྲ་ཞིག་
ཡོད་པའི་ཚུལ་སོགས་ལ་དཔྱད་པ་ཐོས་པ་སྒྲ་ཡི་རིག་པ་དང་། སྨན་པས་མིག་
གིས་བལྟ་བའི་ཐབས་ཤེས་ལ་བརྟེན་ནས་ནད་པའི་བཞིན་མདོག་མིག་སྤྲིན། །
སྣ། ལྕེ། ཁ་ལུད། བཤང་བ། ལྕི་བ། སྐྱུགས་པ། རྣམ་འགྱུར། གཟུགས་



• 375 •
སྒྲུང་ལྡེའུ་བོན་གསུམ་གྱི་གཏམ།
དབྱིབས་ཀྱི་འགྱུར་ལྡོག་སོགས་ལ་དཔྱད་པ་མཐོང་བ་ཡུལ་གྱི་རིག་པ་དང་།
སྨན་པའི་ལག་པས་རེག་པའི་ཐབས་ཤེས་ལ་བརྟེན་ནས་ནད་པའི་ལུས་ཀྱི་་་་་
དྲོད་ཚད་ཆེ་ཆུང་དང་། ལྟོ་བ་སོགས་སྲ་སྙི་དང༌། འཇམ་རྩུབ་སོགས་ལ་
དཔྱད་པ་དཔྱོད་པ་དོན་གྱི་རིག་པ་དེ་དག་ཡིན། །
ངོས་འཛིན་རྩ་ལ་དཔྱད་པའི་སྐོར།
ཐ་མལ་ནད་མེད་བདེ་ཐང་གི་མིའི་རྩ་རྒྱུད་དུ་སྦོམ་ལ་རགས་པ་ཕོ་་་
ཡི་རྩ་དང་། ཕྲ་ལ་མྱུར་བ་མོ་ཡི་རྩ་དང་། འཕར་རྒྱུན་རིང་ཞིང་འཇམ་ལ་
མཉེན་པ་བྱང་ཆུབ་སེམས་རྩའམ་མ་ནིང་གི་རྩ་སྟེ་རྣམ་པ་གསུམ་དང་།
དཔྱིད་དབྱར་སྟོན་དགུན་ཏེ་དུས་བཞི་དང་དུས་མཚམས་བཅས་པར་རིམ་་་་
བཞིན་དུ་ཤིང་། མེ། ལྕགས། ཆུ། སའི་ཁམས་རྣམས་ཀྱི་མཆིན་རྩ། སྙིང་
རྩ། གློ་རྩ། མཁལ་རྩ། མཚེར་རྩ་ལྔ་པོ་འཕར་བ་དེ་དག་ཁམས་དང་བསྟུན་
ཏེ་དཔྱད་པ་དང་། ངོ་མཚར་རྩ་བདུན་ཞེས་པ་ནད་མེད་བདེ་ཐང་གི་རྩ་རྒྱུད་
ཀྱི་ཁམས་ལྔ་དང་བསྟུན་ཏེ་ཁྱིམ་ཕྱུ་དང་། མགྲོན་༔། དགྲ་ཝཱ། གདོན་ཕྱྭ།
མེ་ཆུ་གོ་ལྡོག་སྟེ། ཕ་ན་བར་བུའི་རྩ་ལ་དཔྱད་ལ། བུ་ན་བར་ཕའི་རྩ་ལ་
དཔྱད་པ། མ་ན་བར་བུ་མོའི་རྩ་ལ་དཔྱད་པ། ཁྱོ་ན་བར་ཆུང་མའི་རྩ་ལ་
དཔྱད་པ། ཆུང་མ་ན་བར་ཁྱོ་གའི་རྩ་ལ་དཔྱད་པ་ལྟ་བུ་རྣམས་དང་། ནད་
ཅན་དང་ནད་མེད་རྩའི་འཕར་གྲངས་ལ་དཔྱད་པ། སྤྱི་རྩ་དྲུག་ལ་དཔྱད་
པས་ཚ་གྲངས་ཤན་དབྱེ་བ། ཚོན་ཀན་ཆག་གསུམ་གྱི་རྒྱུ་བ་བཅུ་གཉིས་ལ་
དཔྱད་པས་དོན་སྣོད་གང་ལ་བབས་པ་ངོས་འཛིན་པ། རྩ་རྒྱུད་ཀྱི་འགྱུར་
ལྡོག་མང་ལ་སྡོད་འཐེན་བྱེད་པའི་རིགས་རྣམས་དོན་ལྔའི་རྩ་རྣམས་དང་་་་



• 376 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འབྲེལ་སྟངས་ལ་དཔྱད་པས་གདོན་རིགས་ངོས་འཛིན་པ་དང་། ཚེ་རྟགས་
བླའི་རྩ་ལ་དཔྱད་པས་བླ་ཚེ་ཉམས་པའམ་འཁྱམས་པའམ་རང་མལ་དུ་གནས་
པ་སོགས་ངོས་འཛིན་པ་དེ་དག་ཡིན།
ཕན་གནོད་ཆུ་ལ་དཔྱད་པའི་སྐོར།
ཐ་མལ་ནད་མེད་ཀྱི་ཆུ་ལ་དཔྱད་པ། ནད་ཆུ་ལ་ཚན་དེ་དང་ངད་
ཡལ་དང་། གྲང་དུས་གསུམ་དུ་ཕྱེ་ཞིང་ཚན་དེའི་དུས་ཁ་དོག་དང་རླངས་པ་
དྲི་མ་མེ་ཏོག་བཞི་དང་ངད་ཡལ་དུས་ཀུ་ཡ་དང་སྤྲིས་མ། གྲང་བའི་ཚེ་ལྡོག་
དུས་ལྡོག་ཚུལ་ལྡོག་རྗེས་གསུམ་ལ་དཔྱད་དེ་ནད་ངོས་འཛིན་པ་དང་།
འབྱུང་བའི་ཁམས་དང་ཕྱོགས་མཚམས་བཅས་ལ་དཔྱད་པས་གདོན་རྐྱེན་་་་་་
གང་ཡོད་ངོས་འཛིན་པ་རྣམས་ཡིན།
-
འཆི་སོས་ཁམས་ལ་དཔྱད་པའི་སྐོར།
རྩའི་ཁམས་ལ་རྩ་རྒྱུད་འགྱུར་བ་དང་མ་ཚང་བ་དང་སྡོད་བཅས་་་་་
རྣམ་པ་གསུམ་ཡོད། རྩ་རྒྱུད་འགྱུར་བ་ནི《དཔག་བསམ་ལྗོན་
ཤིང་》(༤༩༧ ཤ༡༡ན༦） ལས། “ རྩ་རྒྱུད་འགྱུར་བ་དར་ལྕེ་རླུང་བསྐྱོད་
འདྲ། །ཁྲ་ཡི་མཇུག་རྩེ་ཐིག་ཟག་ཆུ་གཞུག་འདྲ། །ཉ་མོ་རྔམ་འདྲ་མཆིལ་བ་
རྒུམ་འཐུ་འདྲ། །སྟོབས་ཆེན་གློ་བུར་ནད་ལ་རྩ་སྟོབས་ཕྲ། །ཡུན་རིང་ཟུངས་
ཟད་ནད་ལ་རྩ་རྒྱས་འབྲུབ། །གྲང་ལ་ཚ་བ་ཚ་ལ་གྲང་རྩ་འབྱུང་། །གློ་ཚད་ཤ་
དུག་བད་མཁྲིས་ཕོ་ཁར་སྒྲིལ། །འདི་བཞི་ནད་མེད་རྩ་བྱུང་འཆི་བ་ཡིན། །”
ཞེས་དང་། མ་ཚང་བ་ནི་༤༩༨ ཤ༡ ༡བ༢）ལས། “མ་ཚང་འབྲེལ་འབྱོར་



• 377 •
--
-
སྒྲུང་ལྡེའུ་བོན་གསུམ་གྱི་གཏམ།
ཕྱི་ཡི་རྟགས་ལ་དཔག་[སྙིང་རྩ་མ་ཚང་ལྕེ་ནག་འབྲུ་ཚུགས་བལྟ། །གློ་རྩ་
མ་ཚང་སྣ་ཞོལ་ནང་སྤུ་ལོག །མཆིན་རྩ་མ་ཚང་མིག་ལྡོག་སྨིན་མ་འཚོམ། །
མཚེར་རྩ་མ་ཚང་མཆུ་འཕྱངས་ལྷེན་སྣ་སྡིབ། །མཁལ་རྩ་མ་ཚང་སྒྲ་ཆད་རྣ་བ་
འབྱར། །ཞག་གཅིག་གཉིས་གསུམ་དང་ལྔ་བརྒྱད་ན་འཆི” ཞེས་དང་། སྡོད་
ནི་༤༩༨ ཤ༡ ༡བ༣） ལས། “སྡོད་ལ་ན་སྡོད་འཆི་སྡོད་འདྲེ་སྣོད་གསུམ། །
ན་དུས་གང་ནའི་རྩ་སྡོད་ན་སྡོད་ཡིན། །འདྲེ་སྡོད་ངེས་མེད་དྲག་དམ་བྱེད་པ་
སྟེ། །གྲངས་དུས་ངེས་པར་སྡོད་པ་འཆི་སྡོད་ཡིན།” ཞེས་པ་ལྟ་བུ་རྣམས་
དང་། །
ཆུའི་ཁམས་ལ་ཚ་བ་དང་གྲང་བ་དང་རླུང་དང་མཁྲིས་པ་དང་ཁྲག་
དང་བད་ཀན་དང་དུག་དང་འདུ་བའི་རྟགས་རྣམས་ལ་དཔྱད་པ་སྟེ། དེའི་
སྐོར་ཡང་《དཔག་བསམ་ལྗོན་ཤིང་》（༥༠༣ ཤ༢༤ན༡)ལས། “འཆི་ཆུ་ཁྲག་
འདྲ་ཀོ་རུལ་(དྲི་མ）མནོམ། །བཅོས་ཀྱང་བསྐྱེད་མེད་ཚ་བའི་འཆི་ཆུ་ཡིན། །
དེ་བཞིན་ཀུ་ཡ་སངས་ནས་མི་ལྡོག་འཆི། །སྔོ་ཞིང་དྲི་རླངས་བྲོ་བ་མེད་པ་ལ། །
བཅོས་ཀྱང་མི་འགྱུར་གྲང་བའི་འཆི་ཆུ་ཡིན། །ཚོགས་པ་ཆད་འདྲ་རླུང་གི་
ནད་ཀྱིས་འཆི། །ཆུ་རྩ་ཆད་འདྲ་མཁྲིས་པའི་ནད་ཀྱིས་འཆི། །མཚལ་ཆད་
འདྲ་ན་ཁྲག་གི་ནད་ཀྱིས་འཆི། །འོ་མ་ཤི་འདྲ་བད་ཀན་ནད་ཀྱིས་འཆི། །
སྣག་ཚ་ཆད་འདྲ་དུག་གི་ནད་ཀྱིས་འཆི། །མཁལ་ནད་མེད་པ་ཁོང་དུ་ཆུ་ལྡོག་
ན། །འདུ་བ་ཁོང་རུལ་ཞེས་བྱ་འཆི་བ་ཡིན།”ཞེས་སོགས་ཀྱིས་གསལ་བ་ཡིན།
གསོ་བྱ་ནད་ཀྱི་བྱེ་བྲག་སྐོར།
ནད་ཀྱི་རིགས་ལ་རྣམ་གྲངས་ཤིན་ཏུ་མང་པོ་ཞིག་ཡོད་ནའང་་་་་་



• 378 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མདོར་བསྡུ་ན་《བདུད་རྩི་སྙིང་པོ་》（༣༦༩ང༤)ལས། “ནད་ཀུན་སྤྱི་ཡི་རྒྱུ་
ནི་མ་རིག་པ། །ཁྱད་པར་དེས་བསྐྱེད་རྒྱུ་ནི་དུག་གསུམ་སྟེ། །འདོད་ཆགས་ཞེ་
སྡང་གཏི་མུག་ཉོན་མོངས་རྒྱུ། །འབྲས་བུ་རླུང་དང་མཁྲིས་པ་བད་ཀན་སྐྱེད།།
དེ་ནི་ཉེས་པ་རྣམ་གསུམ་མདོར་བསྡུས་ཡིན།།” ཞེས་རླུང་དང་མཁྲིས་པ་བད་་་
ཀན་གསུམ་དུ་འདུས་པར་བསྟན་ལ། བོན་གྱི་ལུགས་སུ་ནི་《གཟི་བརྗིད།》
(༤ ༡༣ཤ༢༠༧ན༣） ལས། “ཚ་གྲང་བད་མཁྲིས་འདུས་པ་ལས། །བསིལ་
དྲོད་སྙོམས་པའི་སྨན་སྦྱར་ནས།།”ཞེས་དང་། ཡང་“ཚ་བ་ཐམས་ཅད་བསིལ་
གྱིས་འདུལ། གྲང་བ་ཐམས་ཅད་བསིལ་གྱིས་འདུལ། །བད་ཀན་ཐམས་ཅད་
གསིང་གིས་དབྱེ(128 ། །མཁྲིས་པ་ཅན་རྣམས་བསྡུད་ཀྱིས་འབྱིན(129)། །
འདུ་བ་འཁྲུགས་པ་སྙོམས་ཀྱིས་འདུལ།”ཞེས། ཚ་བ་དང་། གྲང་བ་དང་།
བད་ཀན་དང་། མཁྲིས་པ་དང་། འདུ་བ་སྟེ་རྣམ་པ་ལྔ་རུ་བསྡུས་ཏེ་བསྟན་
ཡོད། འོན་ཀྱང་《སྨན་གཞུང་དཔྱིད་ཀྱི་དགའ་སྟོན་》（༡༥ཤ༩ན༥） ལས།
“འདུ་བའི་ནད་ལ་བརྒྱད་ཁྲི་བཞི་སྟོང་ཡོད། །དེ་ལས་བསྡུས་པ་བཞི་རྒྱ་རྩ་
བཞིའི་གྲངས། །དེ་བསྡུས་རླུང་མཁྲིས་བད་ཀན་འདུ་བ་བཞི། །ཡང་བསྡུས་
ཚ་གྲང་གཉིས་ལ་མ་འདུས་མེད།” ཅེས་རླུང་དང་། མཁྲིས་པ་དང་། བད་
ཀན་དང་། འདུ་བ་བཅས་རྣམ་པ་བཞིར་བསྡུས་པ་དང་། བོན་གྱི་དཔེ་
འགར་རླུང་དང་། མཁྲིས་པ་དང་། བད་ཀན་དང་། ཁྲག་བཅས་རྣམ་པ་
བཞིར་བསྡུས་པའང་ཡོད་འདུག
གསོ་བྱེད་གཉེན་པོའི་བྱེ་བྲག་སྐོར།
《དཔྱིད་ཀྱི་དགའ་སྟོན་》（༡༥ ཤ༩ན༥） ལས། “གསོ་བྱེད་གཉེན་པོ་



• 379 •
，
སྒྲུང་ལྡེའུ་བོན་གསུམ་གྱི་གཏམ།
སྟོང་དང་རྩ་གཉིས་ཏེ། མདོ་རུ་བསྡུས་ན་སྨན་དཔྱད་ཟས་སྤྱོད་བཞི། །
ཞེས་དང་། 《ནོར་བུའི་ཕྲེང་མཛེས།》（༨༨ང༢༥） ལས། “ནད་དེ་གསོ་བར་
བྱེད་པའི་གཉེན་པོ་ལ་བཞི། སྤྱོད་ལམ་དང་། ཟས་དང་། སྨན་དང་།
དཔྱད་དོ། །དེ་ཡང་དང་པོ་སྤྱོད་ལམ་གྱིས་བཅོས། དེས་མ་གསོས་ན་དེའི་
སྟེང་དུ་ཟས་ཀྱིས་བཅོས། དེས་མ་གསོས་ན་དེའི་སྟེང་དུ་སྨན་གྱིས་བཅོས།
དེས་ཀྱང་མ་གསོས་ན་དེའི་སྟེང་དུ་དཔྱད་ཀྱིས་འཆོས་དགོས་པས་གོ་རིམ་་་་་
ངེས་པའོ།།” ཞེས་གསུངས་ཚུལ་གྱི་གོ་རིམ་མི་འདྲ་བ་ཙམ་ལས་དོན་དུ་ཟས་་་་་
སྤྱོད་སྨན་དཔྱད་བཞི་རུ་བསྡུས་པ་ནི་མཐུན་པ་ཡིན། ཟས་ཀྱིས་བཅོས་པའི་
སྐོར། ཟས་ལ་ཕན་གནོད་གཉིས་ཡོད། འཚོ་ཁམས་ལ་ཕན་པའི་བཟའ་
བཏུང་རྣམས་རྟག་དུ་བརྟེན་ཅིང་། དེའང་བརྟེན་མཁས་པར་བྱ་དགོས་པ་
དང་། དེ་ལས་ལྡོག་པ་རྣམས་ནི་སྤངས་དགོས་པ་སྟེ་བདུད་རྩི་སྙིང་པོའི་རྒྱུད་
ཀྱི་ལུང་《འཚོ་བྱེད་གཞོན་ནུའི་མགུལ་རྒྱན》（ཤ༣༠༢༩）ལས། “ནད་ལ་གསོ་
བར་བྱེད་པའི་གཉེན་པོ་ཡི། །འཚོ་བ་ཟས་ཀྱི་གནས་ལ་བསླབ་པ་ནི། །ཟས་
སྐོམ་ལེགས་སྤྱད་ལུས་དང་སྲོག་འཚོ་ཞིང་། །དམན་ལྷག་ལོག་གྱུར་ནད་
བསྐྱེད་འཕྲལ་སྲོག་འཇོམས། །དེ་ཕྱིར་ཟས་སྐོམ་སྦྱོར་བ་མཁས་པར་གཅེས།”
ཞེས་པས་མཚོན་ལེའུ་བཅུ་དྲུག་པར་ཟས་ཀྱི་ཚུལ་ལ་བསླབ་དགོས་པ་དང་། །
ལེའུ་བཅུ་བདུན་པར་མི་འཕྲོད་པའི་ཟས་བསྡམ་དགོས་པ་དང་། ལེའུ་བཅོ་
བརྒྱད་པར་ཟས་ཀྱི་ཚོད་རན་པར་བཟའ་དགོས་པའི་ཚུལ་རྣམས་གསལ་ཞིང་
རྒྱས་པར་བསྟན་པ་དེ་དག་ཡིན།



，380 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྤྱོད་ལམ་གྱིས་བཅོས་པའི་སྐོར།
རྒྱུན་གྱི་སྤྱོད་ལམ་དུ། མཚན་མོར་འགྲུལ་སྐྱོད་བྱེད་དྲགས་པ། ཉལ་
གཉིད་ཆགས་དྲགས་པ། སེམས་སྡུག་ལ་དངངས་སྐྲག་སྐྱེད་པ། བསམ་མནོ་
བཏང་དྲགས་པ། ཆགས་པ་སྤྱད་དྲགས་པ། ངལ་དུབ་ཆེན་པོ་བྱུང་བ། ལུས་
ནས་ཁྲག་མང་དུ་ཤོར་བ། འདི་རིགས་ཀྱིས་རླུང་གི་ནད་བསྐྱེད་པས། དེ་
དག་ལས་གོ་ལྡོག་པའི་སྤྱོད་པ་ལ་བསླབ་ན་རླུང་གི་ནད་ཞི་བར་འགྱུར་་་་་་
དང་། དེ་བཞིན་དུ་སེམས་ལ་ང་རྒྱལ་ཆེན་པོ་སྐྱེས་པ། ཉིན་མོར་གཉིད་ཉལ་
བ། ལུས་ལ་འཁྲུགས་ལས་ཆེན་པོ་བྱུང་བ། མེ་དང་ཉི་མའི་དྲོད་ཀྱིས་བསྲོ་
དྲགས་པ། སོགས་ཀྱིས་མཁྲིས་པ་ཚ་བའི་ནད་རིགས་སྐྱེད་པ་དང་། སེམས་
ལ་སྒྱིད་ལུག་ཆེན་པོ་བྱེད་པ་དང་། ཆུ་གྲང་མོར་ཞུགས་པ་དང་། བརླན་ཅན་
གྱི་གནས་སུ་བསྡད་པ་སོགས་ཀྱིས་བད་ཀན་གྲང་བའི་ནད་རིགས་རྣམས་་་་་
བསྐྱེད་པ་དང་། དེ་དག་ཕན་ཚུན་འདྲེས་མར་སྤྱད་པས་འདུ་བའི་ནད་
རིགས་རྣམས་བསྐྱེད་ཅིང་། དེ་དག་ལས་གོ་ལྡོག་པའི་སྤྱོད་པ་ལ་བརྩོན་ན་
ནད་དེ་རིགས་ཞི་བར་འགྱུར་བ་དེ་རྣམས་ཡིན།
སྨན་གྱིས་བཅོས་པའི་སྐོར།
སྨན་གྱི་རིགས་ལ་སྡེ་ཚན་མི་འདྲ་བ་བཅུ་གསུམ་ཙམ་ཡོད། དེ་དག་
ཀྱང་《དཔག་བསམ་ལྗོན་ཤིང་》（༥ ༡༩ ཤ༢ ༡ན༤） ལས། “རིན་པོ་ཆེ་ཡི་
སྨན་དང་རྡོ་སའི་སྨན། །རྩི་སྨན་ཤིང་སྨན་ལྕམ་སྨན་སྔོ་སྨན་དང་། །འདན་
ཚྭ་སྲོག་ཆགས་ལས་བྱུང་ཞིང་སྐྱེས་དང་། །ཆུ་སྨན་མེ་སྨན་གདུས་པ་བཅུ་



• 381，
སྒྲུང་ལྡེའུ་བོན་གསུམ་གྱི་གཏམ།
གསུམ་སྟེ།”ཞེས་པས་གསལ་ཞིང་། དེ་ལས་མེ་སྨན་ཞེས་བྱ་བ་དེ་ནི་གསེར་གྱི་
ཏེལ་སོགས་ཏེལ་གྱི་མེ་རིགས་བཅུ་གཅིག་ཡོད་པ་རྣམས་ཡིན་ལ། གདུས་པའི་
སྨན་ཞེས་པ་ནི་གསེར་ཐལ་སོགས་ཚ་བ་མེས་གདུས་པའི་རིགས་ཐལ་སྨན་དུ་་་
གྲགས་པ་རྣམས་དང་། ད་ལིའི་ཁབྱཱ་སོགས་གྲང་བ་ཆུས་གདུས་པའི་རིགས་
ཏེ་ཁཎྜའི་སྡེ་ཚན་དུ་གྲགས་པ་དེ་རྣམས་ཡིན། སྨན་གྱི་རིགས་དེ་དག་ཇི་ལྟར་
ངོས་འཛིན་པ་དང་། དེ་དག་གི་བྱེད་ལས་ལ་སོགས་པ་ནི་སྨན་སོ་སོའི་རོ་
དང་ནུས་པ། ཞུ་རྗེས། སྦྱར། ཐབས་རྣམས་ཀྱིས་གཏན་ལ་ཕེབས་དགོས་པ་
ཡིན། མདོར་ན་《གཟི་བརྗིད་》(༤ ༡༣ ཤ༢༠༧ན༥）ལས། “འདུ་བ་ཉི་ཁྲི་
ཆིག་སྟོང་ལ། །ཉི་ཁྲི་ཆིག་སྟོང་སྨན་སྦྱོར་གྱིས། །མ་རིག་ཉོན་མོངས་དྲུང་ནས་
འབྱིན།།” ཞེས་པས་མཚོན། ཇི་ལྟར་འཚོ་བའི་ཚུལ་ལ། བདུད་རྩི་སྨན་གྱིས་
འཚོ་བ་དང་། ལུས་གསོ་སྨན་གྱིས་འཚོ་བ་དང་། ཐབས་དང་སྤྱོད་ལམ་གྱིས་
འཚོ་བ་དང་། ལུང་མ་བསྟན་གྱིས་འཚོ་བ་སྟེ་རྣམ་པ་བཞི་ཡོད་པ་ལྟར་བཅོས་
ཀྱི་ཚུལ་ལའང་སྨན་གྱིས་བཅོས་པ་དང་། གཏར་གྱིས་བཅོས་པ་དང་། མེ་
བཙས་བཅོས་པ་དང་། ཐབས་སམ་སྔགས་ཀྱིས་བཅོས་པ་སྟེ། བཅོས་ཆེན་པོ་
བཞི་ཡོད་པ་དེ་རྣམས་གང་ལ་གང་འོས་ཀྱིས་གསོ་དགོས་པ་ཡིན།
དཔྱད་ཀྱིས་བཅོས་པའི་སྐོར།
དཔྱད་ཀྱི་བྱེ་བྲག་ཏུ། གཏར་འོས་ཀྱི་རྩ་གནད་དགུ་བཅུ་ལ་གཏར་
ཁ་བྱས་པས་ཐུན་མོང་གི་ཡོན་ཏན་དུ་རྩ་ནད་དང་ངན་ཁྲག་སྦྱོང་ཞིང་གཟེར་
ཟུག་རྣམས་གཅོག་པ་དང་། སྐྲངས་པ། འཇོམས་པ། ལུས་བརྟས་ཤིང་
མདོག་བཟང་བ། ལུས་སྦོམ་པོ་རྣམས་འབྲི་བ་དང་སྐེམ་པ་རྣམས་ཤ་རྒྱག་པ་



• 382 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སོགས་ཀྱི་དགེ་མཚན་རྣམས་འབྱུང་བ་ཡིན།
མེ་བཙའི་སྐོར།
མེའི་བཙའ་ཆེན་པོ་བདུན་ཅུ་དོན་གཅིག་རྣམས་སུ་བཙོ་བ་དང་།
བསྲེག་པ་དང་། བསྲོ་བ་དང་། སྡིག་པ་བཞི་པོ་གང་ལ་གང་འཚམས་སུ་བྱས་
པས་ཐུན་མོང་གི་ཡོན་ཏན་དུ་རྩའི་འབྲོས་འཕྲང་འགེགས་པ་དང་། ནད་
དམིགས་ཀྱི་ཟུག་གཅོག་པ། - རླུང་ནད་ཁ་ཡན་གནོན་པ། མ་ཞུ་བ་འཇུ་ཞིང་
ལྷན་སྐྲན་བཤིག་པ་དང་། འབྲས་དང་། རྨ་རྒན། ཤ་རོ་ན་པ་རྣམས་བཅོད་
པ་དང༌། སྐྲངས་པའི་མགོ་གནོན་པ། ཆུ་སེར་འདྲེན་ཞིང་སྐེམ་པ། མེ་དྲོད་
བསྐྱེད་པ། དྲན་པ་གསལ་བ། སོགས་ཀྱི་དགེ་མཚན་རྣམས་འབྱུང་། མེ་
བཙའི་ཁོངས་གཏོགས་ཏེལ་གྱི་རིགས་རྣམས་དང་། རྔབ་རྭའི་བཅོས་དང་མེ་
བུམ་གྱི་བཅོས་རྣམས་ཡོད་པ་དེ་དག་ཀྱང་རླུང་དང་གྲང་བ། ཆུ་སེར་གྱི་ནད་
རིགས་རྣམས་ལ་དགེ་མཚན་ཤིན་ཏུ་ཆེ།
ཐུར་མའི་དཔྱད་སྐོར།
གཞན་ཡང་རང་གསང་གཉིས་དང་། མདའ་གསང་བརྒྱད།
འབྱིན་གསང་ཉི་ཤུ་རྩ་དྲུག་རྣམས་དང་ལྷག་པར་དུ་ཐུར་མའི་དཔྱད་ཀྱི་ཐུར་་་་
གསང་ཆེན་པོ་བརྒྱ་དང་བཅུ་ཡོད་པ་དེ་དག་ཏུ་ཐུར་མའི་དཔྱད་བྱས་པས་་་་་
ཐུན་མོང་དུ་སྙིང་རླུང་དང་སྐྲན་ནད་ཀྱི་རིགས། གྲང་རླུང་། ལུས་ཀྱི་ཁམས་
མི་སྙོམས་པ། གྲིབ་ནད་ཀྱི་རིགས་རྣམས་སེལ་བའི་ཡོན་ཏན་དང་ལྡན་ཞིང་
དེ་དག་གི་ཁྱད་པར་ཅན་གྱི་དགེ་མཚན་ཅི་དང་ཅི་ཡོད་པ་ནི་སོ་སོའི་སྐབས་་་་



• 383 •
སྒྲུང་ལྡེའུ་བོན་གསུམ་གྱི་གཏམ།
ནས་ཤེས་དགོས་པ་དེ་དག་ཡིན།
གདོན་རིགས་ཀྱི་སྐོར།
《གཟི་བརྗིད།》（ག༥༠ ཤ༢༥བ༦)ལས།“སྟོང་ཕྲག་དྲུག་ཅུ་དགོན་གྱི་
ལན་ཆགས་བསྙག །” ཅེས་པ་ལྟར། གདོན་གྱི་རིགས་ནི་ཤིན་ཏུ་མང་ནའང་
དེ་དག་ནང་ཆེས་གྲགས་པ་ནི་《དཔྱིད་ཀྱི་དགའ་སྟོན་》（༣༢༠ ཤ༥༩བ༢）
ལས། “དབྱེ་བ་ལྷ་དང་ལྷ་མིན་དྲི་ཟ་ཀླུ། །གནོད་སྦྱིན་ཚངས་པ་སྲིན་པོ་ཤ་ཟ་
དང་། །ཡི་དྭགས་གྲུལ་བུམ་བྱད་སྟེམས་གཡེང་བྱེད་དང་། །རོ་ལངས་མཚུན་
ལྷ་བླ་མ་དྲང་སྲོང་རྒན། །གྲུབ་པ་ཞེས་བྱའི་གདོན་ཆེན་བཅོ་བརྒྱད་གསུངས། །
” ཞེས་པ་རྣམས་དང་། བྱིས་པའི་གདོན་དུ་གྲགས་པ་ཡང་
（༣༠༩ ཤ༥༤ན༡） ལས། “རིགས་ནི་ཕོ་གདོན་ལྔ་དང་མོ་གདོན་བདུན། །
བཅུ་གཅིག་གསུངས་མདོ་ལས་བྱེད་རྒྱལ་བསེན་གཉིས། །སྤྲུལ་གཞི་དང་
བཅས་བྱིས་གདོན་བཅོ་ལྔར་གྲགས། །དེ་སྟེང་བྱིས་གདོན་བྱ་འདྲེ་དང་བཅུ་
དྲུག།” ཅེས་བྱ་བ་དེ་དག་ཡིན་ལ། སྐབས་འགར་ལྷའི་གདོན་དང་ཀླུའི་
གདོན། ལྷ་མ་ཡིན་གྱི་གདོན། རླུང་ལྷའི་གདོན། ནམ་མཁའ་ལྡིང་གི་
གདོན། དྲི་ཟའི་གདོན། མིའམ་ཅིའི་གདོན། ལྟོ་འཕྱེ་ཆེན་པོའི་གདོན།
གནོད་སྦྱིན་གྱི་གདོན། སྲིན་པོའི་གདོན། འབྱུང་པོའི་གདོན། ཡི་དྭགས་ཀྱི་
གདོན། ཤ་ཟའི་གདོན། གྲུལ་བུམ་གྱི་གདོན། སྲུལ་པོའི་གདོན། ལུས་སྲུལ་
པོའི་གདོན། སྐེམ་བྱེད་ཀྱི་གདོན། བརྗེད་བྱེད་ཀྱི་གདོན། གྲིབ་གནོན་གྱི་
གདོན། སྨྱོ་བྱེད་ཀྱི་གདོན། གནོན་པོའི་གདོན། མཁྲོ་མའི་གདོན། ནམ་
གྲུའི་གདོན། གཤིན་རྗེའི་གདོན། བྱའི་གདོན། མ་མོ་དགའ་བར་བྱེད་པའི་



• 384 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གདོན། ཀུན་ཏུ་འགྲོ་བའི་གདོན། ཚེར་མ་འདོན་པའི་གདོན་སོགས་དུ་མར་
དབྱེ་བ་དང་། ཡང་བསྡུ་བའི་ཚེ་དེ་ཐམས་ཅད་གདོན། བར་གདོན། འོག་
གདོན་གསུམ་གྱི་ཁོངས་སུ་བསྡུ་སྲོལ་ཡོད་འདུག་པ་འདི་ནི་བན་བོན་ཐུན་་་་་་
མོང་གི་ལུགས་ཤིག་ཏུ་མངོན།
སྤྱིར་ན། གདོན་ཞེས་བྱ་བའི་ཚིག་དེ་ནི་ཡིད་ལ་ཐེ་ཚོམ་གཏན་ནས་
མེད་པ་གང་ཞིག་ལ་ཐེ་ཚོམ་གྱི་རྐྱེན་དཔེར་ན་ཐེ་ཚོམ་དང་ཐེ་ཚོམ་གྱི་གཞི་་་་
གང་ཡང་མེད་པ་ཞིག་ལ་“གདོན་མི་ཟ”ཟེར་བའི་ཚིག་དེས་ཤེས་ཐུབ།
སྐབས་འདིར་ལྷ་དང་ཀླུ་ལ་སོགས་པ་དེ་དག་གིས་མི་སུ་ཡང་རུང་བ་
ལ་གནོད་ཚེ་བྱེད་པ་དེ་ཙམ་ཞིག་ལ་གདོན་གྱི་ཐ་སྙད་འཇུག་པ་མིན། དེ་འདྲ་
བའི་རིགས་དེ་ལ་ལྷའི་གནོད་པ་དང་ཀླུའི་གནོད་པ་ཞེས་བྱ་ལ་ལྷའི་གདོན་་་་་་
དང་ཀླུའི་གདོན་གྱི་དོན་ནི་སྐྱེས་བུ་སུ་ཡང་རུང་བ་དེའི་བླ་འཁྱམས་པའམ།
ཕྱི་ཉམས་པའམ། ཀླུང་རྟ་གུད་པའམ། དབང་ཐང་འགྲིབ་པ་སོགས་འཕྲལ་
གྱི་རྐྱེན་དུ་མ་ཞིག་འཛོམས་པ་ལ་བརྟེན་ནས་སྐྱེས་བུ་དེ་ལ་རང་གི་ལྡོག་ཕྱོགས་
སུ་གྱུར་པའམ། མི་མཐུན་ཕྱོགས་ཀྱི་ཕྱིར་སྣང་ཡུལ་གྱི་ནུས་པ་དེ་དག་གི་
ཤུགས་རྐྱེན་ཐེབས་ཤིང་། ཕྱིར་སྣང་ཡུལ་གྱི་ནུས་པ་དེ་དག་ཀྱང་ལྷ་དང་ཀླུ་
སོགས་སྣང་སྲིད་ཀྱི་དྲེགས་པ་མཐུ་བོ་ཆེ་དེ་དག་དང་འབྲེལ་ཞིང་། དེ་དག་
གིས་དབང་བྱེད་པ་ཞིག་ཡིན་པའི་རྒྱུ་མཚན་ལ་བརྟེན་ནས་གདོན་པའི་་་་་
སྙད་བྱས་པ་ཡིན།
གདོན་དེ་དག་དང་འབྲེལ་བ། བགེགས་རིགས་སྟོང་ཕྲག་བརྒྱད་ཅུ་
ཞེས་སུ་གྲགས་པ་དེ་དག་ཀྱང་སྐྱེས་བུའི་མཐུན་ཕྱོགས་ལ་གེགས་རྐྱེན་བྱེད་་་་་་
པའི་ཆ་ནས་ “བགེགས་” སུ་གྲགས་ཤིང་། དེ་དག་ཀྱང་ནུས་ཤུགས་དེ་ལ་



• 385•
སྒྲུང་ལྡེའུ་བོན་གསུམ་གྱི་གཏམ།
དབང་བྱེད་པའི་འབྱུང་པོ་མཐུ་བོ་ཆེ་རྣམས་དང་འབྲེལ་བ་ཞིག་ཡིན།
དེ་ལྟ་བུའི་རྐྱེན་གྱིས་བསྐུལ་བའི་གདོན་འགའ་ཞིག་ཡོད་ན་ཟས་་་་་་
དང་སྤྱོད་ལམ་དང་སྨན་གྱིས་བཅོས་བྱེད་པ་ཙམ་དུ་མ་ཟད་དེའི་རྐྱེན་གྱིས་་་་་
བསྐུལ་བའི་གདོན་འགའ་ཞིག་ཡོད་ན་ཟས་དང་སྤྱོད་ལམ་དང་སྨན་གྱིས་་་་་
བཅོས་བྱེད་པ་ཙམ་དུ་མ་ཟད་དེའི་རྐྱེན་སེལ་དུ་གདོན་རིགས་གང་ལ་གང་་་་་
འོས་གཏོ་བཅོས་གནད་དུ་སྨིན་པ་བྱས་ཐོག་གཏར་དང་། མེའི་བཅོས་དང་།
ཐུར་མའི་བཅོས་སོགས་དཔྱད་རིགས་གང་དགོས་ཀྱིས་མཐའ་བརྟན་པར་བྱ་་
དགོས་པ་ཡིན།
སྐོས་ཤེས་རྩིས་མཁན།
གཙུག་ལག་རྩིས་ཀྱི་བོན་ནི་ཕྱྭ་གཤེན་གྱི་ཕྱུ་ཚན་ཞིག་སྟེ། དེ་ནི་
སྟོན་པ་གཤེན་རབ་མི་བོ་ཆེས་ཕྱྭ་གཤེན་ལེགས་རྒྱལ་ ཐང་པོ་ སོགས་ལ་་་་་
གསུངས་པར་གྲགས། དེ་ལྟར་ནའང་《 གཟེར་མིག་》(༨ ༡ ཤ༤ ༡ན༡） ལས།
“དབལ་བོན་(180)རོམ་པོ་དང་། ཡོགས་བོན་(131)གཏོ་རྒྱལ་དང་། ཁྲིན་
བོན་(132） ལྕ་སངས་དང་། གཉེར་བོན་(133） གཏོ་ཆེན་དང་། འོ་བོན་
(134）འབྲང་སྐུ་དང་། འཚམས་བོན་(135）ཡོ་ཀྲུ་དང་། གཤེན་རབ་དང་
ཐབས་གཅིག་ཏུ་བཞུགས་སོ། །བདུད་བོན་ཆུ་ལྕགས་དང་། དམུ་བོན་
(136） ཡེའུ་ཐབ་དང་། བཙན་བོན་འཚལ་ལྕགས་དང་གཤེན་རབ་དང་
ཐབས་གཅིག་ཏུ་བཞུགས་སོ། །སྲིད་བོན་（137）མུ་ཆོ་དང་། སྐོས་བོན་



• 386 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(138） གཙུག་སྲས་དང་། ཕྱྭ་བོན་(139） ཐེའུ་ལེགས་དང་། ལྷ་བོན་
(140)ཐོད་དཀར་དང་། དེ་རྣམས་ནི་ཡེ་གཤེན་གཉན་པ་བཅུ་གསུམ་འདུལ་
བའི་བོན་པོ་ལགས་ཏེ། གཤེན་རབ་དང་ཐབས་གཅིག་ཏུ་བཞུགས་སོ། །དེ་
ནས་ཟླ་བོན་ཚེས་པ་དང་། ཉི་བོན་དྲང་མ་དང༌། སྐར་བོན་ཚིག་གུ་དང་།
སྤྲིན་བོན་བ་ཐུལ་དང་། གཞའ་བོན་ཁུག་ཏང་དང་། གཤེན་རབ་དང་
ཐབས་གཅིག་ཏུ་བཞུགས་སོ། །དལ་བོན་ལུ་གུ་དང་། ཟེར་བོན་གདང་སྙན་
དང་། ལོ་བོན་རྩིས་འདེབས་དང་། རྫི་བོན་ཕྱུར་བ་དང་། དེ་རྣམས་ནི་བར་
གཡེན་གཏོད་པོ་དགུའི་ (141） བོན་པོ་ལགས་ཏེ། གཤེན་རབ་དང་ཐབས་
གཅིག་ཏུ་བཞུགས་སོ།།” ཞེས་པས་གསལ་བའི་བོན་པོ་དེ་དག་གཤེན་རབ་སྐུ་་
འཁྲུངས་པའི་བཙས་སྟོན་དུ་བྱུང་བར་གསལ་བ་དེ་ལྟར་ན་རྩིས་ཀྱི་བོན་ཞིག་་་
དེ་སྔོན་ནས་ཡོད་པའང་ཤེས་ཐུབ་པ་ཡིན།
སྐོས་ཀྱི་དོན་སྐོར།
སྐོས་ཞེས་པ་ནི་ལས་དབང་གིས་སྲིད་པ་ལ་དབང་བྱེད་པར་བསྐོས་་
པའམ། དཀར་ནག་ལས་ཀྱི་གཟུ་ལ་དབང་བའི་དོན་ཞིག་སྟེ་འཕྲུལ་གྱི་ལྡེ་
མིག་（ཤ༥༣༢. ༡༤)ལས། “བོན་གཤེན་སྐོས་དང་གསུམ་གྱི་སྲིད་པ།”ཞེས་
བྱ་བ་དང་། ཡང་ཤ༥༣༢. ༡༦） ལས། “འབྱུང་བ་རྒྱུ་ལྔ་ཀློང་ལས་ཆར་
དང་ཟིལ་དུ་སྲིད། དེ་ལས་ཕྱིའི་རྒྱ་མཚོ་རུ་སྲིད། དེ་ལས་སྲིད་པའི་སྨོན་
དང་། སེམས་ཅན་གྱི་ལས་དབང་གིས་མཚོ་དབུས་དཔྱལ་མ་མོ་ཞིག་སྲིད།
ཅེས་པ། མཚོ་དེ་ལ་རླུང་གིས་བསྐྱོད་པས། ལྦུ་བ་གུར་ཙམ་པ་ཞིག་བྱུང་། དེ་
ལས་འོད་སྒོང་སྔོན་པོར་བྱུང་། སྒོ་ང་རང་གིས་རང་བརྟོལ་པས། གཡུའི་



སྒྲུང་ལྡེའུ་བོན་གསུམ་གྱི་གཏམ། • 387•་
བུད་མེད་སྔོན་མོ་ལ། མཐིང་གི་མཆན་ལྟས་བདུན་དུ་བརྩེགས་པ་ཞིག་བྱུང་
ངོ༌། །ཆུ་ལྕགས་རྒྱལ་མོ་སྲིད་པའི་ཡུམ་ཞེས་པ། ཡབ་སངས་པོ་འབུམ་ཁྲིས་
མིང་བཏགས་པ། སྐོ་བ་ཆུ་ལྕགས་རྒྱལ་མོ་ཞེས་ཀྱང་བྱ། ཆབ་ཤང་འཕྲུལ་མོ་
ཞེས་ཀྱང་བྱ། བཟང་ཟ་རིང་བཙུན་ཞེས་ཀྱང་བྱ། སྲིད་པའི་རྒྱལ་མོ་ཞེས་
ཀྱང་བྱ།་ ས་ཏྲིག་ཨེར་ཏི་ཞེས་ཀྱང་བྱ།” ཞེས་དང་། ཡང་
(ཤ༥༤༢. ༡༣） ལས། “སྐོས་རྗེ་དྲང་དཀར་ཞེས་པ་མི་ལ་བདུད་དང་བྱ་ལ་་
ཁྲ། ཤིང་ལ་སྣ་དང་རྩ་ལ་ཟོར། དྲོ་ལ་ལྷགས་དང་གྲང་ལ་ཉི། བདུད་ལ་
གཅན་དང་། ནད་ལ་སྨན། བགེགས་ལ་གཏོ་ལ་སོགས་པ་སྐོས་དགུ་གཏན་
ལ་འབེབས་པའི་རྗེའོ། ཕྱག་ན་སྐོས་ཀྱི་དྲང་ཤིང་དཀར་པོ་བསྣམས་པས་སོ། །
ད་ལྟ་མིའི་བུ་ཁ་སྐོས་དང་ཚོང་སྤྲུལ་དགའ་བ་རྣམས་སྲིད་པ་དེ་ལས་གྲོལ་་་་་
བའོ།།”ཞེས་གསུངས་པས་གསལ། །
གཙུག་ལག་རྩིས་ཀྱི་ཕྱུ་ཚན་ལ་གབ་རྩེ་སུམ་བརྒྱ་དྲུག་ཅུ་ཡོད་ཅིང་།
དེ་དག་ཀྱང་བསྡུ་ན། གབ་རྩེ་འཕྲུལ་གྱི་མེ་ལོང་། སྤར་ཁ་སྨེ་བའི་གླིང་སྐོར།
འབྱུང་བ་དུས་ཀྱི་འཁོར་ལོ། ཇུ་ཞག་རྟེན་འབྲེལ་ལས་རྩིས་བཞིའི་ཁོངས་སུ་
མ་འདུས་པ་མེད།
གབ་རྩེའི་སྐོར།
གབ་རྩེ་ཞེས་བྱ་བ་དེ་ནི་ལོ་གཅིག་གི་རིང་ཉིན་ཞག་སུམ་བརྒྱ་དྲུག་་་་
ཅུ་ཙམ་ཡོད་པ་དེ་དག་རེ་བཞིན་དུ་འབྱུང་བའི་ཁམས་དང་། སྨེ་བ་དང་།
སྤར་ཁ་དང་། དེ་དག་ལ་དབང་བྱེད་པའི་ལྷ་དང་ཀླུ་དང་། གཉན་དང་ས་
བདག་ལ་སོགས་པ་ཇི་སྙེད་ཅིག་ཡོད་པ་དེ་ཀུན་སྐྱེས་འགྲོ་ཕལ་པའི་དབང་་་་་



• 388 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པོའི་མངོན་སུམ་དུ་མ་གྱུར་པས་གབ་པ་དང་། དེ་དག་འགྲོ་བ་མིའི་རིགས་
དང་འབྲེལ་མཐུད་ཀྱི་གསང་གནད་དམ། ཤིན་ཏུ་གཉན་པའི་གནད་དམ།།
གནད་དུ་ཐེབས་ངེས་པའི་དམིགས་ཏེ་རལ་གྲིའི་རྩེ་མོ་ལྟར་གསང་གནད་ཀྱི་་་
རྩེར་གྱུར་པས་དེ་སྐད་དུ་གྲགས་པ་ཡིན། དེ་ལྟ་བུའི་གབ་རྩེ་སུམ་བརྒྱ་དྲུག་ཅུ་
ལ་ས་བདག་གི་རྒྱལ་པོ་ཐེ་སེ། ཧལ་ཁྱི། པི་ལིང་། ཟིན་ཕུང་། ཀིང་ཀང་། །
གནམ་ཁྱི། སྡེ་བརྒྱད་ཀྱི་རིགས་རྣམས་ཇི་ལྟར་རྒྱུ་བའི་ཚུལ་དང་། དེ་དག་
སྐྱེས་བུའི་བླ་སྲོག་དབང་ཀླུང་རྣམས་དང་འབྲེལ་བ་ཇི་ལྟར་ཡོད་པའི་སྐོར་་་་་
དང་། ལེགས་སྤེལ་ཉེས་སེལ་ཅི་དང་ཅི་དགོས་པའི་ཚུལ་རྣམས་གཏན་ལ་
འབེབས་པ་དེ་ལ་གབ་རྩེ་འཕྲུལ་གྱི་མེ་ལོང་ཞེས་བྱ་བ་ཡིན།
མང་པོ་ཞིག་གིས་བྱི་བ་དང་། གླང་ལ་སོགས་པའི་ལོ་སྐོར་བཅུ་
གཉིས་པོ་འདི་དག་འབྱུང་བ་ཤིང་མེ་ས་ལྕགས་ཆུ་ལྔ་དང་བསྡེབས་པའི་སྐོར་་་
འགོ་འདི་ནི་རྒྱ་ནག་གི་ལུགས་སུ་ངོས་འཛིན་པ་དེ་ལྟར་ཡིན་མོད། རྒྱ་ནག་གི་
ལུགས་ཞེས་པ་དེ་སྔོན་དུས་རྒྱ་ནག་ཏུ་ཡོད་པ་དང་བོད་དུ་མེད་པ་ཞིག་ཡིན་་་་
པ་ལ། དུས་ཕྱིས་སྲོང་བཙན་སྒམ་པོའི་དུས་སུ་རྒྱ་ནག་ནས་བོད་དུ་དྲངས་
པའི་ཚུལ་རྒྱལ་རབས་མང་དག་ནས་བཤད་པ་དེའི་དོན་ལ་ཟེར་བ་མིན།
སྲོང་བཙན་གྱི་དུས་སུ་རྒྱ་ནག་ནས་རྩིས་ཀྱི་སྐོར་མང་པོ་ཞིག་བོད་དུ་དྲངས་་་་་
ཡོད་པ་དང་། དེ་ལ་བརྟེན་ནས་བོད་ཀྱི་རྩིས་གཞུང་དར་རྒྱས་སུ་ཕྱིན་ཡོད་པ་
ནི་བཤད་མ་དགོས་ནའང་བོད་དུ་དེ་སྔོན་མེད་པ་ནི་མ་ཡིན་ཏེ་གཉའ་ཁྲིའི་་་་
དུས་སུ་བོན་ཤེས་པ་ཅན་བཅུ་གཉིས་ཡོད་ཚུལ་བཤད་བཞིན་པ་དང་། སྟོན་
པ་གཤེན་རབ་མི་བོ་ཆེས་ཞང་ཞུང་དུ་སྨན་དང་རྩིས་སོགས་ཕྱྭ་གཤེན་གྱི་བོན་
བསྟན་པའི་ཚུལ་ལོ་རྒྱུས་མང་དག་ནས་འབྱུང་བ་དེ་དག་གིས་ཤེས་ཐུབ་པ་་་་



སྒྲུང་ལྡེའུ་བོན་གསུམ་གྱི་གཏམ།
• 389，
ཆེན།
.
སྤྱིར་བཏང་རྒྱ་གར་དུ་ལོ་སྐོར་བཅུ་གཉིས་པོ་འདི་དག་འབྱུང་་་་་་
ཤིང་མེ་ས་ལྕགས་ཆུ་དང་བསྡེབས་པའི་ལུགས་འདི་མི་དར་བ་བདེན་མོད།
རྒྱ་གར་དུ་མ་དར་བ་ཙམ་གྱིས་བོད་དང་ཞང་ཞུང་དུ་མི་དར་བ་ནི་མི་འགྲུབ་་་
སྟེ་ཨོ་རྒྱན་དང་ཞང་ཞུང་གི་ཡུལ་རྣམས་སུ་ཆེས་སྔ་བའི་དུས་ནས་ལུགས་དེ་་་་
དར་སྲོལ་བྱུང་ཡོད་པ་ནི་ཨོ་རྒྱན་གྱི་ཡུལ་ནས་གདན་དྲངས་པའི་རྫོགས་ཆེན་་་
མན་ངག་སྡེའི་ གཞུང་ ཐམས་ཅད་ཀྱི་རྩ་བ་《སྒྲ་ ཐལ་འགྱུར་ཆེན་པོའི་་་་་
རྒྱུད་》（ཀ༤༩ཤ༢༥ན༥） ལས། “ཞག་ནི་བཅུ་ཕྲག་གསུམ་པ་ཡང་། །ཟླ་བ་
དག་ནི་གཅིག་ཡིན་ཏེ། །དེ་ལྟར་བཅུ་གཉིས་རྫོགས་པ་ལས། །ལོ་ནི་གཅིག་ཏུ་
འདོད་པའོ། །ནང་དང་དགོང་མོ་བདུན་བརྒྱ་དང་། །ཉི་ཤུ་དག་ནི་རྫོགས་པ་
ལས། །ཞག་ནི་སུམ་བརྒྱ་དྲུག་ཅུར་འདོད། །དེ་རྣམས་རྫོགས་པས་ལོ་ནི་
གཅིག །ཞག་ནི་ཕོ་མོ་ལས་ཀྱི་དབྱེ། །ཟླ་བ་སྟོན་དཔྱིད་དབྱར་དང་དགུན། །
རེ་རེ་དག་ལ་གསུམ་གསུམ་གྱིས། །འཇུག་ཅིང་འབྱུང་བའི་སྣོད་ལྔ་བྱེད། །བྱི་
བ་གླང་དང་སྟག་ཉིད་དང་། །རྣ་རིང་སྦྲུལ་དང་འབྲུག་དང་ཡང་། །རྟ་དང་
ལུག་དང་སྤྲེའུ་དང་། །བྱ་དང་ཁྱི་ཕག་བཅུ་གཉིས་ཀྱིས། །འབྱུང་བའི་རྩིས་
རྣམས་སྤེལ་བའོ།།”ཞེས་དང་། གཟེར་མིག》
（༧༥ ཤ༣༨ན༣） ལས། “ལོ་ཡི་མགོ་བོ་བྱི་བའི་ལོ་ལ་དགོངས་ནས་གཤེགས་པ་
ནི་ནན་ཏན་གྱིས་སེམས་ཅན་འདུལ་ཞིང་། ཞིབ་ཏིག་གིས་བསྟན་པ་སྤེལ་བ་
ལགས་སོ། །ཟླ་བའི་མགོ་བོ་དཔྱིད་ཟླ་ར་བ་ལ་དགོངས་ནས་གཤེགས་པ་ནི་
འཇིག་རྟེན་གྱི་ཁམས་སུ་མཛད་པ་བཅུ་གཉིས་ཀྱི་དོན་མཐར་ཕྱིན་པས་ཟླ་བ་་་
བཅུ་གཉིས་ཀྱི་མགོ་དཔྱིད་ཟླ་ར་བ་ལ་དགོངས་ནས་བྱོན་པ་ལགས་སོ། །ཞག་



• 390 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གི་སྙིང་པོ་ཚེས་བཅོ་ལྔ་ལ་དགོངས་ནས་གཤེགས་པ་ནི་སྔོན་གྱི་སྟོན་པ་རྣམས་
གཤེགས་པའི་དུས་ཁྱད་པར་ཅན་གྱི་རྗེས་དང་། ཟླ་གསང་ཐིག་ལེའི་དངོས་
གྲུབ་ནོད་པས་གཤེགས་སོ། །སྐར་མའི་དམ་པ་རྒྱལ་གྱི་རུ་གོང་དུ་གཤེགས་པ་
ནི་བདུད་བཞི་དབང་དུ་བསྡུས་ཏེ་རྒྱལ་བ་དང་། འཇིག་རྟེན་ཟིལ་གྱིས་
གནོན་པའི་ཕྱིར་རོ། །དུས་ཚོད་ཀྱི་དང་པོ་ནམ་ལངས་པ་ལ་དགོངས་ནས་
གཤེགས་པ་ནི་ནམ་ལངས་རྟིང་ལ་ཉི་མ་ཤར་འོང་བ་འདྲ་སྟེ། བདག་
གཤེགས་པའི་རྟིང་ལ་སྐུ་ལས་སྤྲུལ་སྐུ་འབུམ་ཕྲག་མང་པོ་ཕྱུངས་ནས་འགྲོ་བ་་་
སེམས་ཅན་གྱི་དོན་བྱེད་པའི་ཕྱིར་རོ”ཞེས་པ་རྣམས་ཀྱིས་གསལ། །
རྒྱ་ནག་ཏུ་འབྱུང་རྩིས་ལུགས་ཀྱི་སྨེ་བ་དང་། སྤར་ཁའི་སྐོར་འགོ་
རྣམས་དར་རྒྱས་ཆེན་པོར་བྱུང་ཡོད་པ་དེ་དག་ཀྱང་གཤེན་རབ་མི་བོ་ཆེས་་་་་
བསྟན་པ་རྣམ་གསུམ་བཞག་པའི་ཚུལ་དང་འབྲེལ་ཡོད་པ་ཞིག་སྟེ། དེའི་ཚུལ་
ཡང་ ༦ གཟེར་མིག་》（༧ ༡༤ཤ༧༧ན༦） ལས། “མི་མཇེད་འཇིག་རྟེན་ལྷོ་
ཕྱོགས་ཕར་འདས་ན་རྒྱལ་པོ་གསལ་མཆོག་དམ་པ་བྱ་བ་ཞིག་ཤིན་ཏུ་དགེ་བ་
ཆེ་བ། བོན་གྱི་འཁོར་ལོ་རྒྱུན་དུ་བསྐོར་བ་ཞིག་གནས། དེ་ནས་དེ་ཚེ་འཕོས་
ལ་ཁད་པས། དེའི་ཚེ་འདས་མ་ཐག་ཏུ་འུ་བུའི་འཇིག་རྟེན་འདིའི་ནུབ་
ཕྱོགས་ཀྱི་རྒྱལ་པོ་ཀ་མདའ་ལ་གསེར་གྱི་མདོག་ཅན་གྱི་བུར་སྐྱེ། སྐྱེས་ནས་
དགེ་བའི་ཤུགས་ཀྱིས་ཤིན་ཏུ་བསོད་ནམས་ཆེ་སྟེ་འོང་། ། དེ་ལ་བསྟན་པ་
བཞག་པའི་ས་ཡིན་ནོ།” ཞེས་དང་། ཡང་(༧ ༡༦ཤ༧༨ན༡）ལས། “དེའི་
དུས་དེའི་ཚེ་ན་ཡུལ་རྒྱ་ལག་འོད་མའི་གླིང་། མཁར་ཁྲི་སྒོ་རྩེ་བརྒྱའི་གླིང་།
གྲོང་ཁྱེར་འཕྲུལ་སྒྱུར་བཀོད་པའི་མཆོག་དེ་ན་ཕ་ནི་རྒྱལ་པོ་ཀ་མདའ་་་་
གསེར་གྱི་མདོག་ཅན་ཞེས་བྱའོ། །མ་ནི་བཙུན་མོ་མུ་ཊི་ལ་གསེར་འོད་མ་ཞེས་



• 391 •
སྒྲུང་ལྡེའུ་བོན་གསུམ་གྱི་གཏམ། །
བྱའོ། །དཀོར་ནི་རྒྱལ་སྲིད་རིན་པོ་ཆེ་ལ་སོགས་ཏེ་འཇིག་རྟེན་གྱི་མིར་གྱུར་པ་
ལས་ཆེའོ། །བུ་དང་སྲས་མི་མངའ་ན་དུས་དེར་མི་མཇེད་ཀྱི་འཇིག་རྟེན་
ཕར་འདས་པའི་ལྷོ་ཕྱོགས་ན་རྒྱལ་པོ་གསལ་མཆོག་དམ་པ་དེ་དེར་ཚེ་འཕོས་
ནས་བསོད་ནམས་ཀྱི་ཤུགས་ཀྱིས་ཡུལ་རྒྱ་ལག་འོད་མའི་གླིང་གི་རྒྱལ་པོ་ཀ་་་་་
མདའ་ལ་གསེར་གྱི་མདོག་ཅན་གྱི་བུར་སྐྱེས།”ཞེས་དང་། ཡང་
(༧ ༡༧ ཤ༧༨བ༣） ལས། “ལག་པ་གཡས་གཡོན་གྱི་མཐིལ་ལ། ཀོང་རྩེ་
འཕྲུལ་གྱི་ཡི་གེ་སུམ་ཅུ་རྒྱལ་རྟགས་སུ་འཁོར་བར་བྲིས་ནས་ཆགས་པ་དེ་ལ་་་་
ཡབ་ཀྱང་ཤིན་ཏུ་སྤྲོ་བ་སྐྱེས་ནས་མཚན་གསོལ་བ་ནི་རྒྱལ་པོ་རྒྱའི་རིགས་ལ།
འཕྲུལ་ཡིག་ཀོང་རྩེ་སུམ་ཅུ་འཁོར་བར་བྲིས་པས། རྒྱ་ཀོང་རྩེ་འཕྲུལ་གྱི་རྒྱལ་
པོའི་མིང་དུ་བཏགས་སོ།།”ཞེས་དང་། ཡང་(༧ ༢༢ ཤར ༡ན༡）ལས། “འཆི་
རྒྱགས་ཀྱི་དགེ་རྩ་བྱ་ན། མི་དང་མི་མཉམ་པར་ཁྱད་པར་ཡོད་པ་ཞིག་བྱ་བར་
བསམ་ནས། ལག་པའི་ཀོང་རྩེའི་ཡིག་འབྲུ་བལྟས་ནས་གཙུག་ལག་བརྩིས་
པས། རང་གི་བསོད་ནམས་ཀྱིས་དགེ་བ་ཅི་བྱས་ཀྱང་འགྲུབ་པར་མཐོང་
ངོ་།” ཞེས་སོགས་ལུང་དུ་བསྟན་པ་དེ་ལྟར་ན་ཞང་ཞུང་དུ་དར་བའི་རྩིས་དེ་་
རྒྱ་ནག་ལས་སྔ་བའང་ཤེས་ཐུབ་པ་ཡིན། །
སྤར་ཁ་སྨེ་བའི་སྐོར།
སྤར་ཁའི་རྩིས་འགོ་འདི་རྒྱ་ནག་གི་གོང་མ་རྣམས་ཀྱི་ཐོག་མ་ཧུར་་་་
དྲིས་ཀྱི་དུས་སུ་བྱུང་བའི་ཚུལ་ལོ་རྒྱུས་མང་དག་ལས་གསལ་བ་སྟེ་《ཤེས་བྱ་་་་
ཀུན་ཁྱབ》(ཨོཾ༥༩༤ ཤ༢༢༠ན༡）ལས།“འབྱུང་རྩིས་སམ་ནག་རྩིས་སུ་གྲགས་
པ་བྱུང་བའི་ཁུངས་ནི་རྒྱ་ནག་སྟེ། དེའང་གོང་མ་རྣམས་ཀྱི་ཐོག་མ་སྤ་ཧུདྷི་དྷི་



• 392 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
རྒྱལ་པོ་ལ་རྒྱ་མཚོའི་མཐའི་འབངས་ཞིག་གིས་རུས་སྦལ་གསེར་གྱི་ཁ་དོག་་་་་
ཅན་ཕུལ་བ་ལ་གཟིགས་པས་བརྟགས་ནས་སྤར་ཁ་བརྒྱད་ཀྱི་ཕྱག་རྒྱ་ཐོག་་་་
མར་ཐུགས་ལ་ཤར། དེ་ལ་བརྟེན་ནས་སྤར་སྨེ་ལོ་སྐོར་གྱི་རྩིས་རྣམས་མཛད།
དེ་ལ་བརྟེན་ནས་སྤྲུལ་པའི་རྒྱལ་བློན་མཁས་པ་རྣམས་ཀྱིས་རིམ་པར་མཛད་་་་
པ་དང་། ཁྱད་པར་ཁོང་སྤུ་ཙིཞེས་འཇམ་དབྱངས་ཀྱི་སྤྲུལ་པ་བོད་དུ་ཀོང་རྩེ་
འཕྲུལ་རྒྱལ་དུ་གྲགས་པ་དེས་ཀྱང་རྩིས་དང་གཏོ་གཞུང་མཐའ་ཡས་པའི་སྲོལ་
གཏོད་པ་སོགས་ཕྱིས་བྱུང་གི་གཞུང་ཤིན་ཏུ་མང་།” ཞེས་པ་ལྟར་ཐོག་མའི་་་་་
བྱུང་ཁུངས་ནི་རྒྱ་ནག་ཡིན་ངེས་ཤིང་། རྒྱ་ནག་ཏུ་བྱུང་བས་ཞང་ཞུང་དུ་མེད་
པ་ནི་བཤད་མི་ཐུབ་སྟེ། དཔེར་ན། གཤེན་རབ་མི་བོ་ཆེའི་འཁོར་དུ་རྒྱ་
ནག་གི་ལོ་ཙཱ་བའང་ཡོད་པའི་ཚུལ་《 སྲིད་པའི་རྒྱུད་ཀྱི་ཁ་བྱང་》
（༢༣ ཤ༡༢ན༧） ལས། “དེ་ནས་རྒྱ་ནག་གི་ཡུལ་དུ་བྱོན། རྒྱ་ནག་བོན་པོ་
ལེགས་ཏང་རྨང་པ་ལ། ཕྱིའི་དོན་དུ་རྒྱའི་གཙུག་ལག་སྨེ་བ་དཀར་ནག་བརྩི་
བ་བསྟན།”ཞེས་དང་། 《བོན་འབྱུང་》(༩༦ཤ༤རབ༡)ལས། “མདོ་འདུས་
ལས་ཀྱང་། དེ་ནས་འོལ་མོ་ལུང་རིང་ནས་བཀའ་དང་རྗེས་སུ་བསྟན་པའི་
བོན། ལོ་ཙཱ་བ་དྲུག་གིས་གཡུང་དྲུང་ལྷ་སྐད་ལས། རང་རང་ཡུལ་དུ་སྐད་
རིགས་སོ་སོར་བསྒྱུར། དེ་ཡང་སྟག་གཟིག་ལོ་ཙཱ་དམུ་ཙཱ་ཊ་ཧེ་དང་། ཞང་
ཞུང་ཁྲི་ཐོག་སྤར་ཚ་དང་། སུམ་པ་གྷུ་ཧི་ལི་སྤར་ཡ་དང་། རྒྱ་གར་ལྷ་བདག་
སྔགས་དྲོ་དང་། རྒྱ་ནག་ལེགས་ཏང་རྨང་པོ་དང་། ཕྲོམ་ལ་གསེར་ཐོག་ལྕེ་
འབྱམས་ཞེས་པ་སྟེ། གདུང་འཚོབ་མུ་ཆོའི་དྲུང་དུ་ཤེས་པའི་རྒྱུད་སྦྱངས་པའི་
མཁས་པ་ཆེན་པོ་འཛམ་བུ་གླིང་གི་རྒྱན་དྲུག་པོ་དེ་དག་གིས་རྫུ་འཕྲུལ་དང་་་་
ལྡན་པས་རྒྱ་གར་རྒྱ་ནག་ཕྲོམ་སྟག་གཟིག་བོད་དང་ཞང་ཞུང་ལ་སོགས་སྐད་་་་



• 393 •
སྒྲུང་ལྡེའུ་བོན་གསུམ་གྱི་གཏམ། །
རིགས་སུམ་བརྒྱ་དྲུག་ཅུ་བོན་གྱི་སྐད་དུ་བསྒྱུར་ཞིང་སྤེལ་ནས་དར་བའོ།།”
ཞེས་པ་དེ་ལྟར་ན། དུས་སྐབས་དེ་དག་ཏུ་རྒྱ་ནག་ལུགས་ཀྱི་སྤར་ཁའི་རྩིས་
མགོ་དེ་ཞང་ཞུང་དུ་དར་ཞིང་། གཤེན་རབ་མི་བོ་ཆེས་བསྟན་པའི་རྩིས་འགོ་
དང་མཉམ་པོར་འབྲེལ་བའི་སྒོ་ནས་གབ་རྩེ་གཏན་ལ་འབེབས་པའི་སྲོལ་ཞིག་
བྱུང་བའང་ཤིན་ཏུ་ནས་ཀྱང་སྲིད་པ་ཡིན།
སྨེ་བའི་སྐོར།
འདི་ནི་གནའ་དུས་བོན་ལུགས་སུ་བྱུང་བ་ཐུན་མོང་མ་ཡིན་པ་ཞིག་
སྟེ། སྤྱིར་བཏང་སྨེ་བ་ཞེས་པ་འདི་ནམ་རྒྱུན་དུ་ལུས་ལ་སྨེ་བ་འབྱུང་བའི་ཚིག་
དེ་དང་དོན་གཅིག་ཅིང་། དེ་ནི་ལུས་ཀྱི་ཆ་གང་རུང་ཞིག་ཏུ་རྟགས་མཚན་
མངོན་གསལ་དོད་པ་ཞིག་བརྟན་པར་ཡོད་པའི་དོན་ཡིན། དེ་དང་འདྲ་བ་
སྨེ་རྩིས་ཀྱི་སྨེ་བ་འདི་དག་ཀྱང་། སྲིད་པ་དུས་ཀྱི་འཁོར་ལོའི་ནང་དུ་བཟང་
ངན་གྱི་རྟགས་མཚན་དམིགས་བསལ་ཅན་འགའ་ཞིག་གསལ་ཁ་ཐོན་ངེས་སུ་
བརྟན་པར་གནས་ཤིང་། དེའང་གྲངས་ཀྱིས་མཚོན་པ་སྟེ། ཨང་གྲངས་
གཅིག་ནི་གྲངས་ཐམས་ཅད་ཀྱི་དབུའམ་བརྩམ་གཞི་ཡིན་པ་དང་། ཨང་
གྲངས་དགུ་ནི་གྲངས་ཐམས་ཅད་ཀྱི་མཐའ་མ་དེ་ཡིན།
སྨེ་བའི་གྲངས་དགུ་རུ་ངེས་པ་དེ་ནི་ཨང་གྲངས་ཀྱིས་བརྩིར་འོ་་་་
པའི་སྣང་སྲིད་ཀྱི་ཆོས་ཅི་ཡོད་པ་དེ་ཀུན་ཡོངས་སུ་རྫོགས་པར་མཚོན་ཅིང་།
དེ་ལས་འདས་པ་ན་ཐིག་སྟེ་སྟོང་པ་ལས་གཞན་མེད་ལ། དེ་ནས་སླར་ཡང་
བཅུ་གཅིག་སོགས་དོན་དུ་གཅིག་ནས་བརྩམས་དགོས་པ་དེས་མཚོན་པ་་་་་
དང་། སྨེ་བའི་ཁ་དོག་གིས་ནི་དེ་དག་གི་ཁྱད་པར་གྱི་བྱེད་ལས་རྣམས་མཚོན་



• 394 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལ། དེ་དག་དང་འབྱུང་བའི་ཁམས་རྣམས་ཕན་ཚུན་གོ་བསྡུར་བ་ལས་སྨེ་
བའི་རྩིས་འགོ་མཐའ་ཡས་པ་རྣམས་བྱུང་བ་ཡིན། དེ་ཡང་ལོ་སྐོར་བཅུ་
གཉིས་འབྱུང་བའི་ཁམས་ལྔ་དང་འབྲེལ་བས་ལོ་རྒན་དྲུག་ཅུ་རུ་སྲིད་ཅིང་།
ཤིང་ཕོ་བྱི་བའི་ལོ་དེ་སྨེ་བའི་དང་པོ་གཅིག་སྐར་ནས་བརྩམས་སྟེ་ལུགས་་་་་
འབྱུང་དང་ལུགས་ལྡོག་གང་རུང་དུ་བརྩིས་པས། ལོ་རྒན་དྲུག་ཅུའི་སྐོར་འགོ་
གསུམ་སྟེ། ལོ་གྲངས་བརྒྱ་དང་བརྒྱད་ཅུ་འདས་པ་ན། སླར་ཡང་ཤིང་ཕོ་བྱི་
བའི་ལོ་དེ་སྨེ་བ་གཅིག་སྐར་གྱིས་ཟིན་པ་དེ་འདྲ་བའི་ལོ་འཁོར་རམ་དུས་་་་་
རབས་ཆེན་པོ་དེ་ལ་སྨེ་འཁོར་ཞེས་པའམ་སྐབས་འགར་སྨེ་ཞག་ཅེས་ཀྱང་་་་་
ཟེར་ཞིང་། སྣེ་འཁོར་གཅིག་གི་དོན་དུ་ལོ་རྒན་དྲུག་ཅུའི་སྐོར་འགོ་དེ་ཐེངས་
གསུམ་དུ་བསྐོར་དགོས་པ་དེ་དག་ལ་སྨེ་ཕྲེང་དང་པོ་དང་། སྨེ་ཕྲེང་གཉིས་
པ། སྨེ་ཕྲེང་གསུམ་པ་ཞེས་ཟེར་སྲོལ་ཡོད།
གཤེན་རབ་ཀྱི་འདས་ལོ།
གཤེན་རབ་མི་བོ་ཆེ་དེ་ཉིད་ཤིང་ཕོ་བྱི་བའི་ལོར་ཟླ་བ་དང་པོའི་་་་་
ཚེས་བཅོ་ལྔ་ལ་སྐུ་འཁྲུངས་པའི་ཚུལ་འདི་ནི་ལོ་རྒྱུས་ཡོངས་གྲགས་ཤིག་ཡིན་་་་
པ་སྟེ། དེ་ཡང་《དར་རྒྱས་གསལ་སྒྲོན་》(༥༨༤ ཤ༤༤ང༤） ལས། “ཡབ་
རྒྱལ་བོན་ཐོད་དཀར། ཡུམ་ཡོ་ཕྱི་རྒྱལ་བཞད་མའི་སྲས་སུ་འཁྲུངས་ཏེ། ལོའི་
དང་པོ་ཤིང་ཕོ་བྱི་བ། ཟླ་བའི་དང་པོ་དཔྱིད་ཟླ་ར་བ། ཞག་གི་དང་པོ་ཚེས་
བཅོ་ལྔ། སྐར་མ་རྒྱལ་གྱི་རུ་གོང་། དུས་ཚོད་ཀྱི་དང་པོ་ནམ་ལངས་པ་ལ་སྐྱེ་
བ་བཞེས་སོ།།”ཞེས་པས་གསལ་བའི་དུས་ཐོག་ཏུ་སྐུ་འཁྲུངས་པ་དང་།
གཞན་ཡང་གཤེན་རབ་མི་བོ་ཆེ་དེ་སྐུ་ཚེ་ཤིན་ཏུ་ཡུན་རིང་པོར་བཞུགས་་་་་



སྒྲུང་ལྡེའུ་བོན་གསུམ་གྱི་གཏམ།
་ • 395 •
ཤིང་། གཤེན་རབ་ཀྱི་སྐུ་ཚེ་དེ་གཤེན་ལོ་ཞེས་པ་མི་ལོ་བརྒྱ་རེ་ལ་གཤེན་ལོ་
གཅིག་ཏུ་བརྩི་བའི་ཚུལ་གྱིས་གཞལ་བ་སོགས་ཀྱི་ལོ་རྒྱུས་མི་ཉུང་བ་ཞིག་ཡོད་
འདུག་ནའང་། དེ་དག་ནི་ཐུན་མོང་གི་སྤྱོད་ཡུལ་དུ་མ་གྱུར་ཅིང་། ལོ་རྒྱུས་
ནི་ཐུན་མོང་མིའི་སྣང་ཚུལ་དང་བསྟུན་ཏེ་བཤད་དགོས་སྟབས་ཚུལ་དེ་དག་་་་
རེ་ཞིག་བཏང་སྙོམས་སུ་བཞག
ལོ་རྒྱུས་ཕལ་མོ་ཆེའི་འགྲོས་ལ་དཔྱད་ན། གཤེན་རབ་མི་བོ་ཆེ་དེ་
དགུང་གྲངས་བརྒྱད་ཅུ་རྩ་གཉིས་བཞུགས་ཡོད་པར་མངོན་ཞིང་། དེ་ལྟར་ན་
གཤེན་རབ་སྐུ་གཤེགས་པའི་དུས་ནི་སྨེ་ཕྲེང་བར་མའི་ཤིང་བྱ་ལོ་དེ་ཡིན།
《རྒྱལ་རབས་བོན་གྱི་འབྱུང་གནས།》( ༡༨ ༣ ཤ༩༢ན༤)ལས།“སྟོན་པ་འདས་
ནས་ལི་ཤུ་འཁྲུངས། དེ་དགུང་ལོ་ཉིས་སྟོང་ལྔ་བརྒྱ་བཞེས་དུས་ཆུ་ཕག་ལོ་ལ་
ཁྲི་སྲོང་གིས་བོན་བསྣུབས་པའི་དབུ་ཟུག་གོ།” ཞེས་པ་དེ་ལ་དཔྱད་ན གཤེན་
རབ་སྐུ་གཤེགས་པའི་ཤིང་བྱ་ལོ་དེ་ནས་མས་རྩིས་སུ་སྣེ་འཁོར་བཅོ་ལྔ་པའི་སྨེ་
ཕྲེང་བར་མའི་གཉིས་པའི་ཤིང་གླང་ལོ་བར་དུ་ལོ་གྲངས་༢༥༠༠འདས་པ་་་་
དེས་ཆོས་རྒྱལ་ཁྲི་སྲོང་ལྡེའུ་བཙན་སྣེ་འཁོར་གང་ཞིག་གི་ནང་དུ་བྱོན་ཡོད་པ་
ཤེས་ཐུབ། དེས་ན་ཆོས་རྒྱལ་ཁྲི་སྲོང་ལྡེའུ་བཙན་ལྕགས་ཕོ་རྟ་ལ་སྐུ་འཁྲུངས་
པ་དེ་སྨེ་འཁོར་བཅོ་ལྔ་པའི་སྨེ་ཕྲེང་ཐ་མའི་བདུན་པ་ལྕགས་ཕོ་རྟའི་ལོ་སྟེ་སྤྱི་་་
ལོའི་དབང་དུ་བྱས་ན་༧ ༣༠ པ་དེ་ཡིན་དགོས་ལ། གཤེན་རབ་སྐུ་བལྟམ་པ་
ནས་བརྩིས་ན་ལོ་གྲངས་ཉིས་སྟོང་དྲུག་རྒྱ་བཞི་བཅུ་ཞེ་བདུན་འདས་ཡོད།
ལི་ཤུས་༢༥༠༠ཟིན་པའི་ལོ་དེ་ནི་ཆུ་ཕག་ཡིན་ལ། དེའང་ཁྲི་སྲོང་ལྡེའུ་
བཙན་གྱིས་བོན་བསྣུབས་པའི་དུས་ཡིན་པར་གསལ་བ་དེ་ལྟར་ན། ཁྲི་སྲོང་
ལྡེའུ་བཙན་དགུང་གྲངས་ལྔ་བཅུ་ང་བཞི་བཞེས་པའི་ཆུ་ཕག་ལོ་དེ་ཡིན་་་་་



• 396 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དགོས་ཤིང་། འདིའི་བར་མེ་འཁོར་གྱི་འདས་ལོ་ནི་༢༩༠༠ ཐམ་པ་ཡིན།
འདས་ལོ་༢༩༠༠ ཐམ་པ་དེ་ལས་༢༥༠༠སྟེ་ལི་ཤུའི་འདས་ལོ་ཕྲི་བའི་ལྷག་མ་
༢༠༠ལུས་པ་དེ་ནི་ལི་ཤུ་འཁྲུངས་པའི་ལོ་སྟེ། སྨེ་འཁོར་གཉིས་པའི་སྨེ་ཕྲེང་
གོང་མའི་ཉི་ཤུ་པ་ཆུ་ལུག་ལོ་དེ་ཡིན། །
ལི་ཤུས་༢༥༠༠ཟིན་པ་དང་ཁྲི་སྲོང་གིས་དགུང་ལོ་ང་བཞི་བཞེས་
པའི་ཆུ་ཕག་ལོ་དེ་སྤྱི་ལོའི་དབང་དུ་བྱས་ན་༧༨༣ཡིན་ཞིང་། དེ་ནས་ད་ལྟ་
ཆུ་ཁྱི་ལོ་འདིའི་བར་ལོ་གྲངས་༡༡༩༩འདས་ཤིང་། འདས་གྲངས་དེ་སྨེ་
འཁོར་གྱི་འདས་ལོ་༢༩༠༠ལ་བསྲེས་པས། ད་ལྟའི་བར་གྱི་འདས་ལོ་
༣༨༩༩དང༌། སྤྱི་ལོ་ལ་བསྣན་པས་༡༩༨༢འབྱུང་བ་འདི་ནི་བོད་ཀྱི་ལོ་རྒྱུས་
ཡོད་པ་ནས་བརྩམས་པའི་འདས་ལོ་ཞིག་ཡིན།
འབྱུང་བ་དུས་ཀྱི་འཁོར་ལོའི་སྐོར།
འདིར་དུས་འཁོར་གྱི་ཐ་སྙད་ཡོད་པ་དེ་དམིགས་བསལ་དུས་འཁོར་
ལུགས་ཀྱི་རྩིས་འགོ་དུས་སྦྱོར་དང་། ་ དབྱངས་འཆར་གྱི་རིགས་རྣམས་ཡོད་
པའི་དོན་ཅི་ཞིག་ཀྱང་མིན། འབྱུང་བ་དུས་ཀྱི་འཁོར་ལོ་ནི་འབྱུང་བའི་
ཁམས་དང་འབྲེལ་བའི་ལོ་སྐོར་བཅུ་གཉིས། ནམ་ཟླ་དུས་བཞི་གཟའ་དང་
སྐར་མ་སོགས་ཀུན་ཀྱང་ལོ་རེ་བཞིན་དང་། ཟླ་བ་རེ་བཞིན། ཞག་རེ་བཞིན་
འཁོར་ཞིང་འཁོར་བ་ལས། རྟེན་འབྲེལ་གྱི་འདུ་འཕྲོད་མི་འདྲ་བ་སྣ་ཚོགས་
པ་ཞིག་སྣང་དུ་ཡོད་པ་དེ་དག་ངེས་ཤེས་འབྱུང་བའི་སླད་དུ། ལོ་རྩིས་དང་ཟླ་
རྩིས་ཞག་རྩིས་སོགས་ལེགས་ཉེས་སྟོན་པའི་རྩིས་ཅི་རིགས་ཤིག་བྱེད་སྲོལ་ཡོད་
པ་དེ་རིགས་ཡིན།



སྒྲུང་ལྡེའུ་བོན་གསུམ་གྱི་གཏམ།
• 397 •
་
-
-
-
ཇུ་ཞག་རྟེན་འབྲེལ་ལས་རྩིས་སྐོར།
གཙོ་ཆེར་ནམ་རྒྱུན་ཡོངས་གྲགས་སུ་ཚེ་རབས་ལས་རྩིས་སུ་གྲགས་
པ། སྐྱེ་བོ་སུ་ཡང་རུང་བའི་སྐྱེ་བ་སྔ་ཕྱིའི་ལེགས་ཉེས་ཀྱི་རྒྱུ་རྐྱེན་གང་དག་
ཡོད་པ་དང་། ཚེ་འདིར་འགལ་རྐྱེན་དུ་མར་ཚོགས་ན་དེའི་རྒྱུ་གང་ཞིག་ཡིན་
པ་དང་། རྐྱེན་ངན་ལས་འདོན་ཐབས་གང་དགོས་སོགས་ཀྱི་ལུང་སྟོན་པ་
དང་། གཞན་ཡང་བག་གཉེན་གྱི་རྩིས་དང་། གཤིན་རྩིས་ཀྱི་བྱེ་བྲག་མི་འདྲ་
བ་སོགས་རྟེན་འབྲེལ་སྣ་ཚོགས་པའི་སྐོར་བརྟག་ཅིང་རྩིས་སུ་ཕན་པ་དེ་་་་
རིགས་ཡིན།
，
，
གཙུག་ལག་གི་གོ་དོན་སྐོར།།
གཙུག་ལག་ཅེས་པ་ནི་བན་བོན་གཉིས་ཀར་གྲགས་པའི་ཐ་སྙད་་་་་
ཅིག་ཡིན། དེའི་འབྲུ་དོན་དུ་“ གཙུག་” ཅེས་པ་ནི་གོང་མའམ་རྩེ་མོའི་དོན་ཏེ་
མགོའི་ཡང་སྟེང་ལ་སྤྱི་གཙུག་ཅེས་དང་། མགོའི་རྒྱན་ཆ་ལ་གཙུག་རྒྱན་ཞེས་
དང་། དབུ་ལ་ནོར་བུའི་གཙུག་རྒྱན་ཡོད་པའི་ཀླུ་རྒྱལ་ལ་གཙུག་ན་རིན་ཆེན་
ཞེས་སོགས་ཀྱིས་ཤེས་ཐུབ་ལ། “ལག་” ཅེས་པ་ནི་ཡན་ལག་གི་ཚིག་བསྡུས་པ་
ཞིག་སྟེ། ཆའམ། ཕྱོགས་སམ། ཁུངས་གང་ཞིག་ཏུ་གཏོགས་པའི་ཡན་ལག་
ལ་ཆ་ལག་ཅེས་བྱ་བ་དང་། ལེ་ཚན་གང་ཞིག་ལ་གཏོགས་པའི་ཡན་ལག་ལ་
ལེ་ལག་ཅེས་དང་། རྩ་བ་གང་ཡང་རུང་བ་ཞིག་དེའི་ཡན་ལག་དང་འབྲེལ་
བར་རྩ་ལག་ཅེས་པ་ལྟ་བུ་རྣམས་ཀྱིས་ཤེས་ཐུབ།
གཙུག་ལག་ཅེས་བྱ་བའི་ཚིག་འདིའི་གོ་དོན་ནི་ཕལ་ཆེར་དཀྱིལ་་་་་
，
，



• 398 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འཁོར་ཞེས་བྱ་བའི་ཚིག་འགྲོས་དང་མཐུན་པ་ཞིག་སྟེ། དཀྱིལ་ནི་ཀུན་གྱི་
མཐིལ་ལམ་སྟེ་བ་ཡིན་ལ། འཁོར་ནི་དེ་ལ་ལྟོས་པའི་ཁོར་ཡུག་ཇི་སྙེད་ཅིག་
ཡོད་པ་དེ་ཀུན་ཏེ་དཀྱིལ་དང་འཁོར་གྱི་ཐ་སྙད་འཇུག་པ་ལྟར་འདིར་ཡང་་་་་
ཀུན་གྱི་གཙུག་ཏུ་གྱུར་པའམ་ཀུན་གྱིས་གཙུག་ཏུ་བཀུར་འོས་པ་གང་ཞིག་དེ་་་
ལ་ལྟོས་པའི་ཡན་ལག་ཇི་སྙེད་ཅིག་ཡོད་པ་དེ་ཀུན་ལ་གཙུག་ལག་གི་ཐ་སྙད་་་
འཇུག་པ་ཡིན།
ཡོངས་གྲགས་ཀྱི་དབང་དུ་བྱས་ན། གཙུག་ལག་ཅེས་པ་དེའི་དངོས་
དོན་ནི། རྒྱལ་བའི་བཀའ་དང་རྗེས་འཇུག་མཁས་པ་རྣམས་ཀྱིས་མཛད་པའི་
དགོངས་འགྲེལ་བསྟན་བཅོས་ཇི་སྙེད་ཅིག་ཡོད་པ་དེ་ཀུན་གྱི་སྤྱི་མིང་ཞིག་་་་་
ཡིན། སྐབས་འདིར་གཙུག་ནི་ཀུན་གྱི་རྩེ་མོར་གྱུར་པའམ། མཆོག་ཏུ་གྱུར་
པའམ། ཕུལ་དུ་བྱུང་བའམ། བླ་ན་མེད་པ་ནི་ཐར་ལམ་ཡང་དག་པར་
བསྟན་པའི་གཞུང་། སྟོན་པ་སངས་རྒྱས་ཀྱི་བཀའ་དྲི་མ་མེད་པ་དེ་ལ་བྱ་
ཞིང་། དེའི་ཡན་ལག་ཏུ་གྱུར་པ་ནི་གནའ་དུས་སུ་རྒྱ་གར་ན་བྱོན་པའི་རྒྱན་
དྲུག་དང་མཆོག་གཉིས་ཞེས་སུ་གྲགས་པའི་སློབ་དཔོན་ཆེན་པོ་དེ་རིགས་ཀྱིས་
གཙོས། མཁས་པ་དང་གྲུབ་པ་ཇི་སྙེད་ཅིག་བྱོན་པ་རྣམས་དང་དེ་བཞིན་དུ་
བོད་གངས་རིའི་ལྗོངས་སུའང་མཁན་སློབ་ཆོས་གསུམ་ཞལ་འཛོམས་པའི་་་་་
དུས་ནས་ད་ལྟའི་བར་ས་དགེ་བཀའ་རྙིང་གཙོས་པའི་གྲུབ་མཐའ་ཁག་གི་་་་
མཁས་གྲུབ་རྒྱ་མཚོ་ལྟ་བུ་ཇི་སྙེད་ཀྱིས་མཛད་པའི་བསྟན་བཅོས་ཀྱི་རིགས་་་་་་
ཐམས་ཅད་ཡིན། དེ་དང་འདྲ་བ་སྔོན་བྱོན་གྱི་མཁས་པ་ཆེན་པོ་རྣམས་ལ་
གཙུག་ལག་སྨྲ་བའི་དབང་པོ་ཞེས་བསྟོད་བསྔགས་ཀྱི་རོལ་མོ་འཁྲོལ་བ་དང་།
བསྟན་འཛིན་སྐྱེས་ཆེན་གྱི་མཚན་དུའང་དཔའ་བོ་གཙུག་ལག་ཕྲེང་བ་ཞེས་་་་



• 399 •
སྒྲུང་ལྡེའུ་བོན་གསུམ་གྱི་གཏམ། །
སོགས་སྡེ་སྣོད་ཀྱི་གཞུང་དང་འབྲེལ་བའི་མཚན་གསོལ་བའི་སྲོལ་བྱུང་་་་་
སོགས་ཀྱིས་མཚོན། གཙུག་ལག་ཅེས་པ་དེ་ནི་སྡེ་སྣོད་ཀྱི་གཞུང་རྣམས་ལ་གོ་
བའི་སྐབས་ཡོད་པ་ཤིན་ཏུ་གསལ། །
དེ་ལྟ་བུའི་གཙུག་ལག་དེ་དག་གང་དུ་བཞུགས་བའི་གནས་དེ་་་
ལའང་གཙུག་ལག་ཁང་ཞེས་ཡོངས་སུ་གྲགས་ཤིང་ལྷག་པར་དུ་འདུལ་བའི་སྡེ་
སྣོད་རྣམས་སུ་དགེ་འདུན་འདུ་བའི་གཙུག་ལག་ཁང་ཞེས་ཡང་ནས་ཡང་དུ་་་
བསྙད་པས་ཤེས་སླ། སྐབས་འགར་ལྷ་སའི་གཙུག་ལག་ཁང་ཞེས་པ་ལྟ་བུ་བྱེ་་
བྲག་གི་མིང་ལྟ་བུར་སྣང་མོད། དོན་དུ་སྤྱི་མིང་ཁོ་ན་ལས་མ་འདས་སྟེ།
དཔེར་ན། འབྲས་སྤུངས་སུ་ཁམ་ཚན་རེ་ལ་གཙུག་ལག་ཁང་རེ་ཡོད་ཅེས་པ་
ལྟ་བུ་ཡིན།
བོད་ཀྱི་བན་བོན་གཉིས་ཕྱོགས་སུ་དར་ཁྱབ་ཆེས་ཆེ་བ་ཞིག་ནི་་་་་
འབྱུང་རྩིས་ཀྱི་ལུགས་ཏེ། འབྱུང་རྩིས་ཀྱི་གཞུང་ལ་ལོ་འཁོར་བཅུ་གཉིས་པོ་
དེ་དག་འབྱུང་ཁམས་ལྔ་དང་བསྒྲགས་པས་ལོ་རྒན་དྲུག་ཅུའི་སྐོར་འགོ་ཞིག་་་་
ཏུ་འགྱུར་བ་དང་། ལོ་རྒན་དྲུག་ཅུའི་སྐོར་འགོ་དེ་ཡང་སྨེ་བ་དགུ་དང་
བསྒྲགས་པས་སྣེ་འཁོར་ཞེས་བྱ་བ་ལོ་གྲངས་བརྒྱ་དང་བརྒྱད་ཅུ་པའི་སྐོར་་་
འགོ་ཞིག་ཏུ་འགྱུར་བ་ཡིན།
ལུགས་དེར་ཕྲུ་གུ་གསར་དུ་སྐྱེས་པ་ལ་སྐྱེས་རྩིས་སམ་ཚེ་རབས་ལས་
རྩིས་ལ་བརྟེན་ནས་ཚེ་འདིའི་འགལ་རྐྱེན་དང་། མཐུན་རྐྱེན་གང་ཡོད་ངོས་
འབྱེད་ཅིང་སྤང་བླང་གིས་གནས་བསྟན་པ་དང་། ཁྱོ་ཤུག་ཕན་ཚུན་གཉེན་
འདུན་བྱེད་པ་ལ་བག་རྩིས་ལ་བརྟེན་ནས་ཁྱོ་ཤུག་གི་ཁམས་སོགས་མཐུན་་་་་་
མིན་དང་དེ་དང་འབྲེལ་བའི་ལེགས་ཉེས་བླང་དོར་ཇི་དགོས་ཀྱི་ལུང་སྟོན་པ་་་



• 400 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དང་། ལོ་རྟག་པར་བཅུ་གཉིས་ལོན་པ་རྣམས་ལ་ལོ་སྐེག་དང་། ཟླ་སྐེག
ཞག་སྐེག ཁམས་དང་། སྨེ་བ་དང་། སྤར་ཁ་སོགས་ལོ་དུས་དང་མི་མཐུན་
པའི་རིགས་ཅི་ཡོད་པ་དང་། དེ་དག་གི་རྐྱེན་སེལ་གང་དགོས་སོགས་ལ་ངེས་
ཤེས་བརྟན་པོར་འབྱུང་བའི་སྐེག་རྩིས་ཀྱི་སྐོར་འགོ་རྣམས་དང་རྒན་རྒོན་གྱི་་་
རིགས་སོགས་སུ་ཞིག་ཚེ་ལས་འདས་པའི་དུས་རྣམས་སུ། གཤིན་རྩིས་ལ་
བརྟེན་ནས་གསོན་གཤིན་གཉིས་ཀ་ལ་བར་ཆད་བྱེད་པའི་རྐྱེན་གེགས་ཅི་ཡོད་
པའི་རིགས་རྩིས་སུ་ཕབ་ནས་ངེས་ཤེས་བརྟན་པོར་རྙེད་པའི་ཐོག་རྐྱེན་སེལ་་་
གྱི་གཏོ་དང་འདུར་སོགས་གང་ལ་གང་དགོས་གསལ་བར་ལུང་བསྟན་པ་་་་
དང་། གཞན་ཡང་རྩིས་ཀྱི་རིགས་དེ་དག་དང་འབྲེལ་བའི་གཏོ་དང་།
མདོས་དང་། ཡས་དང་། གླུད་ལ་སོགས་པའི་ཆོ་ག་མཐའ་ཡས་པ་ཞིག་
བཞུགས་པ་དེ་དག་ཀུན་ལ་གཙུག་ལག་ཅེས་སུ་གྲགས་ཤིང་། དེ་དག་ལ་
གཙུག་ལག་གི་ཐ་སྙད་ཇི་ལྟར་འཇུག་པའི་ཚུལ་ནི་རྩིས་ཀྱི་སྐོར་འགོ་སོ་སོའི་་་་་
གཞུང་དང་། དེ་དང་འབྲེལ་བའི་ཆོ་ག་རྣམས་ལ་རྟོག་གཞིག་བྱས་ན་ངེས་
ཤེས་ཐུབ་ལ། ཁྱད་པར་དུ་སྡེ་སྲིད་སངས་རྒྱས་རྒྱ་མཚོ་ (༡༦༥༣ -
༡༧༠༥） མཆོག་གིས་མཛད་པའི་བསྟན་བཅོས་བཻཌཱུརྱ་དཀར་པོར་ངེས་ཤེས་
བསྐྱེད་ཐུབ་པ་ཡོད།
དེང་དུས་ཀྱི་མཁས་པ་འགའ་ཞིག་ནས། ཏུན་ཧོང་གི་དཔེ་མཛོད་
ནས་ཐོན་པའི་བོན་ལུགས་ཀྱི་དཔེ་རྣམས་ལས་གཙུག་ལག་ཅེས་གསལ་མོད།
བོན་གྱི་ཐ་སྙད་མེད་པས་གནའ་དུས་སུ་བོན་གྱི་ཐ་སྙད་བྱུང་མེད་པ་དང་བོན་
གྱི་ལུགས་དེར་གཙུག་ལག་གམ་གཙུག་གི་ཐ་སྙད་དུ་གྲགས་པར་བཤད་ནའང་
དེ་ནི་ཧ་ཅང་ཐལ་བ་སྟེ། ཏུན་ཧོང་གི་དཔེ་མཛོད་ནས་ཐོན་པ་བོན་གྱི་ལུགས་
，



སྒྲུང་ལྡེའུ་བོན་གསུམ་གྱི་གཏམ། • 401.
དང་འབྲེལ་བའི་དཔེ་ལ་གཙུག་ལག་གི་ཐ་སྙད་དུ་གྲགས་པ་དེ་རིགས་ནི་སྨྱུ་་་་
བོན་གྱི་ལུགས་དང་འབྲེལ་བའི་གཏོའམ། མདོས་སམ། གླུད་སོགས་ཀྱི་
གཞུང་དག་ཡིན་པ་གོར་མ་ཆགས་ཤིང་། དེ་དག་ནི་གནའ་དུས་ནས་བོད་
ཙམ་དུ་མ་ཟད་བོད་དང་ས་ཁོངས་འབྲེལ་ཆེ་བ་རྒྱ་ནག་གི་ཡུལ་གྲུ་ཁག་དང་་་་
རྒྱ་གར་བྱང་ཕྱོགས། བལ་ཡུལ་སོགས་ལའང་དར་ཁྱབ་ཕྱིན་ཏེ་གཙུག་ལག་གི་
གཏོ་མདོས་ཀྱི་རིགས་རྣམས་དར་བར་གྱུར་ལ། གཙུག་ལག་ནི་གསོན་གཤིན་
གྱི་གནས་སྐབས་ཀུན་ཏུ་དགོས་མཁོ་ཆེ་ཞིང་། དོ་སྣང་ཆེར་བསྐྱེད་དགོས་
པའི་སྐུ་རིམ་གྱི་རིགས་རྣམས་དང་འབྲེལ་བ་ཁོ་ནར་སོང་བས་བོད་ཀྱི་ཡུལ་གྲུ་
ཀུན་ཏུ་བན་བོན་ཁྱད་མེད་པར་དར་རྒྱས་བླ་ལྷག་ཏུ་ ཕྱིན་པ་ཞིག་ཡིན་་་་་་
སྟབས། དེ་དུས་ཀྱི་ཏུན་ཧོང་དཔེ་མཛོད་དུ་ཕྱྭ་བོན་གྱི་ལུགས་ལས་བྱུང་བའི་
དཔེ་ཚན་ཁ་ཐོར་འགའ་རེ་འཚོལ་སྒྲུབ་བྱས་ཡོད་པ་ལ་དེ་ཙམ་ཡ་མཚན་འོས་
པ་ཅི་ཡོད། །
དཔེ་མཛོད་དེར་བོན་གྱི་ཐ་སྙད་ཁ་གསལ་ཡོད་པའི་བོད་ཀྱི་དཔེ་་་་
གཞན་རིགས་འཚོལ་སྒྲུབ་བྱས་མེད་པའམ་དེ་རིགས་ཀྱི་དཔེ་ཉུང་ཞིག་ལས་མི་
སྣང་མོད། གནའ་དུས་སུ་བོད་ཀྱི་ཡུལ་གང་པོར་བོན་གྱི་ལུགས་ཁོ་ན་དར་བ་
ལ་རྒྱ་གར་ནས་བོད་དུ་ཆོས་སྒྱུར་སྤེལ་གྱི་དབུ་ཚུགས་པ་ནས་བཟུང་བོན་གྱི་་་་
བསྟན་པ་ལ་ཉམས་གུད་ཆེས་ཆེར་བྱུང་ཞིང་དེར་མ་ཟད་དུས་སྐབས་ངེས་་་་་
ཅན་འགར་བོན་གྱི་བསྟན་པ་བསྣུབས་པའི་ལས་འགུལ་ཡང་མི་ཉུང་བ་བྱུང་་་་
མྱོང་བའི་ཚུལ་བོད་ཀྱི་རྒྱལ་རབས་ཁག་ནས་གསལ་བ་དེ་ལྟ་ན་དུས་སྐབས་དེ་
དག་གི་བན་དེའི་དཔེ་མཛོད་དུ་བོན་གྱི་དཔེ་ཆ་མི་འབྱུང་བ་ནི་ཤིན་ཏུ་ཤེས་་་་
སླ། དཔེར་ན། སྔོན་དུས་བོད་ཀྱི་བསམ་ཡས་ཀྱི་དཔེ་མཛོད་དང་དཔལ་ལྡན་



• 402 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ས་སྐྱའི་དཔེ་མཛོད། ཁྲ་འབྲུག་གི་དཔེ་མཛོད་སོགས་ཡོངས་སུ་གྲགས་པའི་
དཔེ་མཛོད་དུ་མ་ཞིག་བཞུགས་པ་དེ་དག་ཏུ་ཆོས་ཀྱི་གྲུབ་མཐའ་ཁག་སོ་སོའི་
གཞུང་དང་རིག་གནས་ཀྱི་སྐོར་སོགས་དཔེ་ཚན་མཐའ་ཡས་པ་ཞིག་བཞུགས་
ནའང་། དེ་དག་གི་ཁྲོད་ནས་བོན་པོའི་དཔེ་ཆ་ནི་རྙེད་མི་སྲིད་པ་ལྟ་བུར་
སྣང་ལ་དཔེ་མཛོད་དེ་དག་གམ་དགོན་ཆུང་ཁག་གམ་གྲོང་གསེབ་པའི་མཆོད་
ཁང་འགར་བཞུགས་པའི་དཔེ་ཆའི་ཁྲོད་ནས་བོན་གྱི་དཔེ་ཆ་འགའ་རེ་རྙེད་་་་
དུ་ཆུག་ཀྱང་དེ་དག་ནི་བན་བོན་ཐུན་མོང་ལ་གྲགས་པའི་རྩིས་གཏོ་དང་གླུད་
ཀྱི་རིགས། ཀླུ་འབུམ་དཀར་ནག་ཁྲ་གསུམ་སོགས་དམངས་ཚོགས་ལ་རྟག་ཏུ་
དགོས་མཁོ་ཆེ་བའི་རིགས་དག་ཡིན་ལ། དེ་ལས་གཞན་པའི་དཔེ་རྙེད་དཀའ་
བ་མངོན་སུམ་དུ་གྲུབ་པ་དེ་དག་ཀྱང་གནའ་དུས་སུ་བོད་ཡུལ་དུ་བོན་མེད་་་་་
པའམ་བོན་གྱི་ཐ་སྙད་མ་གྲགས་པས་བྱུང་བ་མིན་པ་གསལ་པོར་ཤེས་ཐུབ་པ་
ཡིན། །
དེ་ལྟར་ནའང་། ཏུན་ཧོང་གི་ཡིག་རྙིང་རྣམས་ཀྱི་ཁྲོད་དུ་བོན་གྱི་ཐ་
སྙད་རྩ་བ་ནས་མེད་པ་ནི་མིན་ཏེ་( ཏུན་ཧོང་གི་ཡིག་རྙིང་》(Pelliot
Tibetan 1640 (P314）ང༡） ལས། “བོན་འདི་གསང་བའི་བོན།” ཅེས་
དང་།ཡང་(P. T. 1134 (P. 460)ང༤༤)ལས། “འཕན་གྱི་བུ་གྲོང་ན། །
གསོ་རུ་བོན་མ་མཆིས།”ཞེས་དང་། ཡང་[P. T: 1134(P. 460)ང༤༨]
ལས། “བུ:ནི: ལྷའི. བུ:ཙ.f: སྲིན:གྱི.ཙ, སྟེ, བོན:གཤིན: གཤེན:
དྲག:ཅིག: དུར: ཤེན:རྨ.ང:ན:བླན: ཤེན.དྲིལ: བུ: ལྡེའུ:ཤེན:རྨུན: བུ:བོ
ན: གཤིན: གསས: དྲགི: གོས: གཏོ.བགྱིས:”ཞེས་དང་། [P. T. 1134(P.
46）ང༦༠]“སྙན, དྲུང. ནི: སེལ, བོནད: སྤུ: དྲུངནི:ཉམས: བཞག



• 403 •
སྒྲུང་ལྡེའུ་བོན་གསུམ་གྱི་གཏམ།
ཐུགས:རུམ དུ: ཐེམས. བཞག: པ: དུར: ཤེན:རྨ:ང.དང. གཤེན:རབས:
མྱི: བོ: དང: སྐར: ཤེན: ཐེའུ: བཞུག:” ཅེས་ དང་། ཡང་། (P. T.
1134(P. 460)ང༡༡༨)ལས།“བོན: གཤེན: དྲག: བུ:ནི: ལྷའི.བུ:
ཚ,ནི: སྲིན:གྱི: ཚའ:མྱི:བོན: ལྷའི.བོན:རྒྱ:བོན:བྲིས: ཏང.གིས:
རྒྱལ: ཏག: བརྒྱ”ཞེས་པ་དང་། ཡང་(P. T1042ང༤༧)ལས། “སྐུ་གཤེན་
མཇོལ་བོན་པོ་རྣམས།”ཞེས་དང་། (P. T. 1042ང༤༧)ལས། “སྐུ་གཤེན་
རིགས་གཤེན་དང་། ཕངས་བོན་པོ་གཉིས་ཏེ་གསུམ་གྱིས་སྣ་དྲང་།” ཞེས་
དང་། (P. T. 1042）ལས། “དེ་ནས་ནམ་ཚན་ཚུབ་ན།” སྙན་བོན་པ།
སྨག་བོན་པོ། འཇོལ་བོན་པོ་རྣམས་ཀྱང་ས་སར་ གྱེར་ལ་མཆིད། ཆོ་ག་
ནར་མ་ལ། ཐོ་རངས་དང་པོ་དུང་བུས་པ་དང་། སྐུ་གཤེན་ཕངས་བོན་པོ་
དང་། རླད་བོན་པོ་དང་། རིང་མཁན་དང་། བཞེས་པའི་ཕྱག་ཚང་
གཉིས། འདི་རྣམས་མཁན་སྤུས་བསངས།”ཞེས་པ་དེ་དག་ཏུ་བོན་དང་།
བོན་པོ། གཤེན་པའི་བྱེ་བྲག་དུ་མ་ཞིག་བསྟན་པ་དེ་དག་བོན་དང་བོན་པོ་
ཡོད་ནས་བྱུང་བ་ལས་མེད་ནས་བྱུང་བ་ཞིག་ག་ལ་ཡིན།
སྨྲང་ཤེས་གཏོ་དགུ།
སྨྲང་ཤེས་གཏོ་དགུའི་བོན་འདི་ནི་ཆབ་ནག་གི་བོན་སྐོར་གྲགས་ཆེ་བའི་སྲིད་་་་
པ་མིའུ་བརྒྱུད་ཀྱི་གཞུང་དང་ཆབ་དཀར་དུ་གྲགས་ཆེ་བའི་འདྲེ་དང་སྲིའི་སྒོ་པ་
ཞེས་བྱ་བ་དེ་རིགས་ཀྱི་བོན་རྣམས་ཡིན།



• 404 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྒྲུང་གི་དོན་སྐོར།
སྨྲང་ཞེས་པ་ནི་སྲིད་པ་མིའུ་བརྒྱུད་ཀྱི་གཞུང་ནས་བཤད་པ་ལྟར།
ཐོག་མར་ཕྱི་སྣོད་ཀྱི་འཇིག་རྟེན་ཆགས་པ་ནས་བཟུང་སྲིད་པའི་ཁམས་འདི་་་
ཇི་ལྟར་སྲིད་པ་དང་། ནང་བཅུད་ཀྱི་འགྲོ་བ་མིའི་རིགས་བརྒྱུད་རྣམས་ཇི་
ལྟར་གྲོལ་ཚུལ་གྱིས་མཚོན། གནའ་བོའི་དུས་ཀྱི་ཆོག་རབས་རྣམས་བཤད་
ཅིང་། དེ་དང་འབྲེལ་བའི་སྒོ་ནས་བདེན་པའི་སྨྲང་གིས་བཀྲོལ་བའི་དོན་
ཞིག་ཡིན།
སྲིད་པའི་མིའུ་བརྒྱུད་ཀྱི་སྐོར།
སྲིད་པའི་གྲོལ་ཕུག་ཏུ། དང་པོ་ཅིའང་མེད་པ་ལས་སྲིད་པ་དང་།
རྒྱུ་མཐུན་པའི་སྲིད་པ་ལས་འབྱུང་བའི་ཁམས་སྲིད་པ་དང་། འོད་གསལ་གྱི་
ལྷ་ལས་གྲོལ་བ་དང་། ལྷ་ལས་མི་རུ་ཆད་པ་དང་། མི་ལའང་སྤྱི་སྒོས་ཀྱི་བྱེ་
བྲག་མང་དུ་བྱུང་བའི་ཚུལ་སོགས་སྲིད་པ་ཡེ་སྨོན་རྒྱལ་པོའི་ཆོག་རབས་ལས་་་་
བརྩམས་ཏེ། བསྐལ་སྲིད་ཆགས་པའི་གཞུང་ཆེན་དང་སྨོན་ལམ་མཁར་གྱི་
གླིང་བཞི་དང་། སྲིད་པ་མིའུའི་རྒྱུད་འབུམ་དང་མཚོན་མགོན་སྒྲ་བླའི་གཞུང་
ཆེན་པོ་བཞི་རུ་སྲིད་ཅིང་། སྲིད་པ་མིའུའི་བརྒྱུད་ཀྱི་གཞུང་ཆེན་པོ་སྡེ་བཞི་
ལས་གཞུང་ཕྲན་ཉི་ཤུ་རྩ་བཞིར་གྱེས་པ་དང་། དེ་ལས་འགྲོ་བ་མིའི་ཚོགས་ཀྱི་
དགོས་པ་དང་བསྟུན་ཏེ་རྩི་ཤིང་ནགས་ཚལ་གྱི་གྲངས་ཙམ་དུ་གྱེས་པ་དེ་དག་
ལ་སྲིད་པ་མིའུ་བརྒྱུད་ཀྱི་གཞུང་སྟེ་ཆབ་ནག་སྲིད་པ་རྒྱུད་ཀྱི་བོན་དུ་གྲགས་པ་
ཡིན།



སྒྲུང་ལྡེའུ་བོན་གསུམ་གྱི་གཏམ།，
• 405 •
གཏོ་དགུའི་དོན་སྐོར།
འདོད་དགུ་དང་ཡོད་དགུ། སྐྱེ་དགུ། ཞེས་པ་ལྟ་བུ་མང་ཚིག་གི་
དོན་ཞིག་ཡིན་པ་ལས། གཏོ་རིགས་དགུ་ཡོད་པའི་དོན་མིན་པ་དང་། སྤྱིར་
ན་མང་ཚིག་ཏུ་དགུ་སྦྱར་བའི་དོན་ནི་གྲངས་ཀྱི་ཐ་མའམ་མཐོ་ཤོས་ནི་དགུ་་་
ཡིན་ཞིང་། དེ་ལས་བརྒལ་ན་ཐིག་སྟེ་སྟོང་པ་དང་། དེ་ནས་སླར་ཡང་གྲངས་
གཅིག་ནས་བརྩམ་དགོས་པ་སྟེ་ཨང་རྩིས་ཀྱི་སྐབས་སུ་དགུ་མཐའ་ཞེས་པའི་་་་
དོན་དང་འབྲེལ་བ་ཡང་ཤེས་དགོས།
སྲིད་པའི་གྲོལ་ཕུག་གི་སྐོར།
ཐོག་མར་ཅི་ཡང་མེད་པའི་ནམ་མཁའ་སྟོང་པའི་ངང་དུ། ཁྲི་རྒྱལ་
ཁུག་པའི་མཐུ་ལས། རླུང་ཚན་ཏིང་མི་གཏོང་འཛིན་པའི་རང་བཞིན་ཅན་
དང༌། ནན་ཏིང་མི་བྱིང་བ་འདེགས་པའི་དངོས་པོ་ཅན་དང་། སྤྲིན་ནི་དྲོད་
ཀྱི་ཡོལ་བ་ཅན་རྣམས་སྲིད་ཅིང་། རླུང་གིས་འོད་ཀྱི་འཁོར་ལོ་དྲག་ཏུ་བསྐོར་
བའི་ཤུགས་ལས་ཚ་བ་མེ་རུ་སྲིད། འདེགས་པའི་རླུང་གི་གྲང་ངད་དང་། ཚ་
བ་མེ་ཡི་དབལ་དྲོད་ལས་ཆུ་ཟིལ་དང་ཕྲོལ་དུ་ཆགས། དེ་ལ་རྡུལ་ཕྲ་རབ་
རྣམས་ཆགས་པ་མཁའ་ལ་རྒྱུ་བའི་རླུང་གིས་བསྲུབས་པས་ས་གཞི་དང་རི་བོ་་་
སོགས་ཆགས། འབྱུང་བ་ལྔ་པོ་དེ་དག་གི་བཅུད་ལས། འོད་ཀྱི་སྒོ་ང་དང་།
མུན་པའི་སྒོ་ང་གཉིས་སུ་བྱུང་བ་སྟེ། དེ་ཡང་ལྷའི་སྨོན་ལམ་གྱིས་རྐྱེན་བྱས་ཏེ་
འབྱུང་བ་ལྔའི་དྭངས་མའི་བཅུད་ལས་འོད་ཀྱི་སྒོ་ང་ལོགས་བཞི་ཟུར་བརྒྱད་་་་
གཡག་ལ་གྲུས་མའི་ཚད་ཙམ་པ་ཞིག་དང་། སྙིགས་མའི་བཅུད་ལས་མུན་



• 406 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པའི་སྒོང་ང་ཟུར་གསུམ་པ་གླང་ཤད་ཉལ་བའི་ཚད་ཙམ་པ་ཞིག་བྱུང་། འོད་
ཀྱི་སྒོ་ང་དེ་ཉིད་འོད་དང་ཟེར་གྱི་མཐུས་བརྟོལ་ཏེ། འོད་གསལ་ནམ་མཁར་
འཐོར་བ་ལས། འཐོར་གསས་སུམ་བརྒྱ་དྲུག་ཅུ་བྱུང་བ་དེ་དག་གིས་ལས་
དགེ་བའི་ཁ་འཛིན་མཛད། ཟེར་མ་ཐུར་དུ་འཕྲོས་པ་ལས་མདའ་གསས་མི་
ཁྲི་རྟ་འབུམ་བྱུང་སྟེ། དེ་དག་གིས་ལྷ་མི་སྲིད་པའི་དཔའ་སྟངས་འཛིན། སྒོ་
ང་ནང་གི་སྙིང་པོ་ལས། ཁྲི་རྒྱལ་ཁུག་པའི་སྤྲུལ་པ་སྲིད་པ་སངས་པོ་འབུམ་ཁྲི་
ཞེས་བྱ་བ་ལྷ་ལས་མིར་སྤྲུལ་ཏེ། དུང་གི་མི་ཕོ་ལ་གཡུ་ཡི་དབུ་སྐྲ་མཆན་ལྷན་
བདུན་དུ་ཕྱིན་པ་ཞིག་བྱུང་། དེ་ནི་ཡོད་ཅིང་གང་བ་དང་། དཀར་ཞིང་དགེ་
བར་སྲིད་པའི་རྒྱལ་པོ་ཡིན།
སྒོ་ང་ནག་པོ་དེ་ཉིད་མུན་པ་ནག་པོའི་ཀློང་དུ་བརྟོལ་ཏེ། འོད་ནག་
པོ་གྱེན་དུ་ཡས་པ་ལས། མུན་དང་འཐིབས་དང་རྨུགས་གསུམ་བྱུང་། ཟེར་
ནག་པོ་ཐུར་དུ་འཕྲོས་པ་ལས། འོད་ཀྱི་མི་ཕོ་ནག་པོ། སྐྲ་ཆགས་པ་གསུམ་དུ་
ཕྱིན་པ་ཞིག་བྱུང་། དེ་ལ་མུན་པ་ཟེར་ལྡན་ནག་པོ་ཞེས་ཟེར། དེ་ནི་མེད་
ཅིང་སྟོངས་པ་དང་། ཆད་ཅིང་བརླག་པར་དགའ་བའི་རྒྱལ་པོ་ཡིན།
གཡུ་མཚོ་སྔོན་མོ་རླུང་གིས་བསྐྱོད་པ་ལས། ལྦུ་བ་གུར་ཙམ་པ་ཞིག་
སྲིད་ཅིང་། དེ་ལས་འོད་ཀྱི་སྒོ་ང་སྔོན་པོ་ཞིག་བྱུང་བ་དེ་ཉིད་བརྟོལ་བ་ལས་
བུད་མེད་སྔོན་མོ་མཐིལ་གི་སྐྲ་མཆན་ལྷག་བདུན་དུ་བརྩེགས་པ་ཞིག་བྱུང་།
སངས་པོ་འབུམ་ཁྲིས། སྐོས་པ་ཆུ་ལྕགས་རྒྱལ་མོ་ཞེས་བཏགས།



སྒྲུང་ལྡེའུ་བོན་གསུམ་གྱི་གཏམ། །
• 407 •
སྲིད་པ་ཕོ་དགུ་དང་སྲིད་པ་མོ་
དགུའི་སྐོར། །
དེ་ཡང་སངས་པོ་འབུམ་ཁྲི་དང་སྐོས་པ་ཆུ་ལྕགས་རྒྱལ་མོ་གཉིས་་་་་
བཤོས་པ་ལས། ལྕམ་དྲལ་བཅོ་བརྒྱད་དུ་སྲིད་པ་སྟེ། སྲིད་པ་ཕོ་དགུ་ནི། -
༡, སྲིད་རྗེ་འབྲང་དཀར། ༢, སྐོས་རྗེ་འབྲང་དཀར། ༣, ཕྱྭ་རྗེ་
འབྲང་དཀར། ༤, ལྷ་རབས་གཉན་རུམ་རྗེ། ༥, ཐུམ་ཐུམ་རྣལ་མེད་
རྗེ། ༦, སྐྱིན་དང་ངར་གྱི་རྗེ། ༧, ཡེ་མཁྱེན་འཕྲུལ་གྱི་རྒྱལ། ༨, ས་
ལྷ་མགོན་འབུམ་རྗེ་དང་། ༩, འཇོན་ཕྱུག་འཁོར་བ་རྗེ་དང་། སྲིད་པ་མོ་
དགུ་ནི། ༡. གནམ་ཕྱི་གུང་རྒྱལ། ༢. གནམ་སྨན་དཀར་མོ། ༣. སྨྲ་
སྟེ་མི་མཁས་མ་མོ། ༤. ཟ་མ་སྟག་མོ། ༥. ཤེད་ཟ་ན་མ། ༦. དབལ་
སམ་རྣོན་མོ། ༧. ཡ་ཤ་ཕྱུག་མོ། ༨. ཕྱྭ་ཚེའི་རྒྱལ་མོ། ༩: ལྷ་མོ་
དཀར་མོ་རྣམས་ཡིན་ཞིང་། དེ་དག་ལས་རིམ་གྱིས་འགྲོ་བ་མིའི་རིགས་
བརྒྱུད་མི་འདྲ་བ་དག་ཇི་ལྟར་མཆེད་པའི་ཚུལ་བླ་ཆེན་པོ་དྲན་པ་ནམ་མཁས་
མཛད་པའི་སྒྲ་འགྲེལ་དུ་གསལ་བ་ཡིན།
སྲིད་པའི་ཆོག་རབས་ཀྱི་སྐོར།
སྲིད་པའི་ཆོག་རབས་བཤེད་ཅིང་བདེན་པའི་སྨྲང་གིས་ཇི་ལྟར་་་་་
བཀྲོལ་ བའི་ ཚུལ་ རོབ་ ཙམ་ ནི། 《བླ་ བསླུ་ ཚེ་ འགུགས་ སྲོག་ གི་ ཆད་་་་་
མཐུད་》[༢༩༣ཤ༢༦] ལས། “སྔོན་ཚེ་བསྐལ་པ་ཡེ་ཐོག་ལ། །གཡེན་



• 408 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དགུའི་ལྷ་སྲིན་དྲེགས་པ་ཡི། །གདུག་རྩུབ་ནད་ཡམས་ཧུར་ཐུམ་གྱིས། །སྲིད་
པའི་རྩེ་མོ་མད་ཆད་ནས། །ན་རག་གདར་སོ་ཡན་ཆད་ཀྱི། །བཅུད་ཀྱི་སེམས་
ཅན་ཐམས་ཅད་ཀུན། །མི་བཟོད་སྡུག་བསྔལ་ཆུ་བཞི་ཡིས། །འཇིག་ཅིང་
བརླག་པར་བྱེད་པའི་ཚེ། །ཀུན་བཟང་ཨ་ཏི་མུ་ཝེར་གྱིས། །འགྲོ་བའི་དོན་དུ་
བརྩེར་གཟིགས་ནས། །བདུད་འདུལ་དབལ་ཆེན་གེ་ཁོད་དུ། །སྤྲུལ་པ་ལས་
ཀྱི་སྐྱུར་བསྟན་ནས། །གསེར་གྱི་རི་བདུན་རྩེ་མོར་བཞེངས། །གསེར་ཙོ་
གཏར་རྡོ་འབྲོང་ཙམ་ཞིག །མཁའ་ལ་གསོར་ཞིང་དོག་ལ་འཕངས། །ཕྱི་ཡི་
རྒྱ་མཚོར་ལྷུང་པ་ལས། །རྒྱ་མཚོ་ཆེན་པོ་ཁོལ་ཞིང་སྡུད། །གླིང་བཞི་གླིང་ཕྲན་
མཐའ་ནས་ཚིག །རི་རབ་ལྷུན་པོའི་ཟོམ་ནས་བསྙིལ། །གཡེན་དགུའི་ལྷ་སྲིན་
དྲེགས་ཚོགས་ཀྱང་། །བྱེད་སྐྲག་སྔངས་འདར་བརྒྱལ་ནས་རེངས། །དེ་ཙམ་
དེ་ཡི་དུས་སྐབས་སུ། །རྫུ་འཕྲུལ་ཀུ་བྱི་མང་ཀེ་ཡིས། །དང་ར་ཧིབ་ཆུ་ཞེས་
གསུངས་ནས། །རྒྱ་མཚོ་ཆེན་པོ་ཞལ་དུ་རྔུབ། །ཙོ་དམར་ཙུག་ཙེ་ན་
（142）ཞེས་པས། །གསེར་ཙོ་གཏར་རྡོ་ཕྱག་གིས་བླངས། །དེ་ཚེ་གཡེན་
དགུའི་ལྷ་སྲིན་གྱིས། །གུས་པས་ཕྱག་འཚལ་རང་སྲོག་ཕུལ། །གཡུང་དྲུང་
བོན་གྱི་བཀའ་བྱུང་ན། །བོས་ན་ཁྱི་བཞིན་འོང་བ་དང་། །ཆད་ན་བྲན་
བཞིན་འགྲོ་བ་དང་། །མནན་ན་ནོན་ཞིང་བཀར་ན་འགྲོ། །ཅི་བཅོལ་ཕྲིན་
ལས་སྒྲུབ་པ་ཡི། །ཁས་བླངས་དམ་བཅས་མ་བསྙེལ་ཞིག །དེ་འོག་བར་གྱི་
བསྐལ་པ་ལ། །གཤེན་ཆེན་གསང་བ་འདུས་པ་ཡིས། །གསང་བའི་བྲག་ཕུག་
དགུ་རྒྱུད་དུ། །བདུད་འདུལ་ཁྲོ་བོའི་སྐུར་བཞེངས་ནས། །གཡེན་དགུའི་ལྷ་
སྲིན་དམ་ལ་བཏགས། །རང་རྟགས་སྲོག་གི་སྙིང་པོ་བླངས། །ཅི་བཅོལ་ཕྲིན་
ལས་ཉན་པ་ཡི། །ཁས་བླངས་དམ་བཅས་མ་བསྙེལ་ཞིག །ཁྱོད་ལྷ་འདྲེ་དེ་ཡི་



• 409 •
སྒྲུང་ལྡེའུ་བོན་གསུམ་གྱི་གཏམ། །
རིགས་རྒྱུད་དོ། །ང་སློབ་དཔོན་དེ་ཡི་བཀའ་རྒྱུད་ཡིན། །དེ་བས་དམ་ལས་མ་
འདའ་བར།”ཞེས་སོགས་ཀྱིས་གསལ།
འདྲེ་དང་སྲིའི་སྐོར། -
ཆབ་དཀར་གྱི་བོན་སྒོར་གྲགས་པའི་འདྲེ་དང་སྲིའི་སྒོ་ནི་འདྲེ་དགུ་་
སྐྱས་ཀྱིས་འདེབས་ཤིང་སྲི་བཅུ་ཐུར་དུ་གནོན་པ་སྟེ། སྔོན་སྲིད་པ་སྟང་
དཔྱལ་གཉིས་པོ་ནམ་ཕྱེད་དུས་སུ་འཚོས་པ་ལས། ཡོད་མེད་དགེ་སྡིག་དང་།
སྣང་མུན་ལས་ཀྱི་འདུ་བྱེད་ཀྱིས་ལྷ་བདུད་དཀར་ནག་གཉིས་སུ་སྲིད་པའི་རྒྱུ་་་
མཚན་གྱིས་སྒོང་ང་སྐྱ་བོ་བཀྲག་མེད་པ་ཞིག་སྲིད་ཅིང་། སྒོ་ང་དེ་ཉིད་བརྟོལ་
བའི་སྒོ་ཤུན་ལས་གདོན་དང་དྲི་ཟའི་རྒྱལ་ཁམས་གྲོལ་ཞིང་སྒོ་ངའི་བདར་ཤ་་་
ལས་ལྟས་ངན་སུམ་བརྒྱ་དྲུག་ཅུ་སྲིད་པ་དང་། སྒོ་ཆུ་ས་ལ་བོ་བ་ལས་ནད་
རིགས་བཞི་བརྒྱ་རྩ་བཞི་དང་། སྒོ་ངའི་སྙིང་པོ་ལས་གདོན་རིགས་སུམ་བརྒྱ་
དྲུག་ཅུ་དང་། རླངས་པ་བར་དུ་འཁྱིལ་བ་ལས་རྐྱེན་རིགས་ཉི་ཁྲི་ཆིག་སྟོང་
སྙིགས་མ་ས་ལ་བོ་བ་ལས་བགེགས་རིགས་སྟོང་ཕྲག་དྲུག་ཅུ་དང་གཟེག་མ་་་་
ཀུན་ཏུ་འཐོར་བ་ལས་སྲིད་པའི་འདྲེ་དགུ་དང་སྲི་བཅུ་རུ་སྲིད་པ་སྟེ། འདྲེ་
དགུའི་སྐོར་ནི། ༡, མཐོ་རུ་མི་སྟེར་དམའ་བའི་འདྲེ། ༢, ཡོད་དུ་མི་
སྟེར་མེད་པའི་འདྲེ། ༣, ཕྱུག་ཏུ་མི་སྟེར་དབུལ་བའི་འདྲེ། ༤, འཕན་
དུ་མི་སྟེར་སྟོང་བའི་འདྲེ། ༥, གང་དུ་མི་སྟེར་སྟོང་བའི་འདྲེ། ༦,
ཆགས་སུ་མི་སྟེར་འཇིག་པའི་འདྲེ། ༧, ཡག་ཏུ་མི་སྟེར་ཉེས་པའི་འདྲེ།
༨, སྐྱིད་དུ་མི་སྟེར་སྡུག་པའི་འདྲེ། ༩, འཕེལ་དུ་མི་སྟེར་འགྲིབ་པའི་
འདྲེ་རྣམས་ཡིན། སྲི་བཅུའི་སྐོར་ནི། དེ་ཡང་མས་ཀྱི་ཤིད་སྡང་བ་ལས་བྱུང་



• 410 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བའི་ཕོ་སྲི་རལ་ཆེན་བདུད་རྗེ་དང་། མོ་སྲི་དར་གཞོན་བདུད་རྗེ་གཉིས་ཕོ་མོ་
སྟང་དཔྱལ་འཚོས་པ་ལས་འབྱུང་བའི་ཆེ་སྲི། ཆུང་སྲི། ཐབ་སྲི་ངོ་ནག
རྒན་སི། གཞོན་སྲི། དར་སྲི། བྱེར་སྲི། བྱུར་སྲི་བཅས་སྲི་ཕ་མ་བུ་བཅུའི་
དམག་ཚོགས་དང་བཅས་པ་རྣམས་སུ་སྲིད་པ་ཡིན།
སྲིད་པའི་འདྲེ་དགུ་དང་སྲི་བཅུ་པོ་དེ་དག་ནི་སྲིད་པ་ཆགས་ནས་་་་
སྲིད་པའི་ཕྱིར་ན་སྲིད་པའི་འདྲེ་དགུ་དང་སྲི་བཅུ་ཞེས་སུ་གྲགས་ཤིང་། དེ་
དག་གནས་པ་ནི་ས་གཞིའི་རུམ་ན་གནས་ལ། རྒྱུ་བ་ནི་ཕྱོགས་མཚམས་ཀུན་
ཏུ་རྒྱུ་བ་དང་། སྡོང་བ་ནི་མ་བླ་ཆུད་དང་སྡོང་ཞིང་། གཏོང་བ་ནི་གློ་བུར་གྱི་
ཡེ་འབྲོག་སྣ་ཚོགས་པ་གཏོང་ལ། སྣང་ཞིང་སྲིད་པའི་འཇིག་རྟེན་གྱི་ཁམས་
ཀུན་ཏུ་འཕྱོ་ཞིང་། རྒྱལ་ཁམས་ལ་འཁྲུགས་པ་འབྱུང་བ། སྟོང་ཁམས་ལ་
ནད་ཡམས་མཆེད་པ། འགྲོ་བ་མི་ལ་བདུད་དུ་འབེབས་པ། བྱོལ་སོང་ཕྱུགས་
ལ་གནོད་ཅིང་འཚེ་བ་སོགས་མི་མཐུན་པའི་རྐྱེན་སྣ་ཚོགས་བྱེད་པ་ཡིན་པས། །
སྟོན་པ་ཐབས་ལ་མཁས་པས་སྐྱེ་འགྲོ་རྣམས་ལ་ཕན་གདག་པའི་སླད་དུ།
ནད་རྣམས་ཐམས་ཅད་སྨན་དཔྱད་ཀྱིས་གསོ་བ་དང་། རྐྱེན་རྣམས་ཐམས་
ཅད་གཏོ་ཡིས་སེལ་བ་དང་། ལྟས་ངན་པ་དང་། ཡེ་འབྲོག་གི་རིགས་རྣམས་
མཐུ་ཡིས་བཟློག་པ་དང་། གདོན་གྱི་རིགས་རྣམས་སྟོབས་ཀྱི་འདུལ་བ་དང་།
འདྲེ་དགུ་དང་སྲི་བཅུ་རྣམས་ལ་འདྲེ་དགུ་སྐྱས་འདེབས་སྨྲང་གཏོ་དང་། སྲི་
བཅུ་གནོན་པའི་སྲི་གཏོ་སོགས་སྐྱེས་ཀྱིས་འདེབས་པའི་གཏོ་ཐབས་སྣ་ཚོགས་
པ་ཞིག་བསྟན་མཛད་པར་བཤད། ་
གཏོ་ཐབས་དེ་དག་ལ་མེད་དུ་མི་རུང་བ་ནི་ཐོག་མར་འདྲེ་སྲིན་གང་
གིས་གནོད་པའི་ཚུལ་ཐབས་ཀྱི་སྒོ་ནས་ངོས་ཟིན་དགོས་པ་དེ་ཡིན་ལ།



སྒྲུང་ལྡེའུ་བོན་གསུམ་གྱི་གཏམ། • 411 •
ཐབས་ཀྱིས་ཇི་ལྟར་ངོས་འཛིན་པའི་ཚུལ་ནི་སྲ་ལྟས་གསལ་བའི་མེ་ལོང་གི་་་་
ཐབས་ལ་བརྟེན་ནས་སྐྱེ་འགྲོ་ལ་གནོད་ཅིང་འཚེ་བའི་རིགས་ཅི་དང་ཅི་ཞིག་་་་
ཡོད་པ་དེ་ཀུན་གྱི་མིང་དང་མཚན་མ་སོགས་གསལ་ལ་ཞིབ་པ་མངོན་དུ་་་་
འགྱུར་ངེས་བྱེད་དགོས་པ་ཡིན།
འདྲེ་སྲིར་བརྫངས་འདེབས་ཀྱི་སྐོར།
ཐབས་ཀྱིས་ངོས་ཟིན་པའི་རྗེས་ཐོག་དེར་བརྫངས་འདེབས་ཇི་ལྟར་
བསྐྱལ་བའི་ཚུལ་རགས་ཙམ་ནི་《 གཟི་བརྗིད་》[༤༥ ༡ ཤ༢༢༦ན༢]ལས།
“ལྷ་གཞིའི་གོང་དུ་སྨན་མ་བླུག །སྨན་མའི་སྟེང་དུ་སྒྲོན་མེ་བཀྱག །ལྷ་ནི་
གར་གསས་བཙན་པོ་བསྒོམ། །སྲིད་པའི་སྨྲང་གིས་གཟུ་དཔང་གསོལ། །གར་
གསས་བཙན་པོ་མངོན་སྤྱན་དྲངས། །གསེར་གཡུ་རིན་ཆེན་སྤྱན་གཟིགས་
འབུལ། །གཡུ་འབྲང་བདུད་རྩི་ཕུད་ཀྱིས་མཆོད། །དེ་ལ་སྐད་ཀྱི་གཅོང་
གཉིས་སྦྱར། །སྣང་ཞིང་སྲིད་པའི་འཇིག་རྟེན་ན། །གནས་པའི་སྐྱེ་འགྲོ་མ་
ལུས་རྣམས། །སྲིད་པ་གསས་ཀྱིས་བཞེན་འདེབས་（143) པ། །བྱ་རྒྱལ་ཁྱུང་
གི་གཅོང་ལ་དྲང་། །འདྲེ་དགུ་སྲི་བཅུ་བཞེན་འདེབས་པ། །སྐད་སྙན་ནེ་ཙོའི་
གཅོང་ལ་དྲང་། །གསལ་དག་སྨྲང་གིས་གོ་བར་བྱ། །འདོད་པའི་གླུད་དང་
ཡས་སྟགས་བསྔོ། །སྣ་ཚོགས་རྫས་ཀྱིས་བརྫངས་ལ་འདེབས། །འདོད་དགུ་རེ་
བའི་སྐྱ་ཡས་བརྫངས། །གླུད་ཡས་གནས་སུ་ཐིང་པར་བསྔོ། །འདྲེ་དགུ་
བསྐྱལ་བའི་སྨྲ་གཏོ་བྱ། །སྲི་བཅུ་གནོན་པའི་སྲི་གཏོ་བྱ། །ཀག་ཉེན་བཟློག་
པའི་ཉེན་གཏོ་བྱ། །རྟེན་འབྲེལ་སྲིད་པའི་རྩིས་གཏོ་བྱ། །དེ་ལྟར་གཏོ་ཐབས་
གཞུང་བཞི་རུ། །གང་འདུལ་བྱེ་བྲག་སོ་སོར་དབྱེ། །དེ་ནི་ཐབས་ཀྱིས་འདུལ་



• 412 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བའོ།།”ཞེས་པས་གསལ་བར་བསྟན།
ཀག་ཉེན་བཟློག་པའི་ཉེན་གཏོའི་སྐོར།
སུ་ཞིག་ཀག་ལ་བབས་ཤིང་འཆི་བས་ཉེན་པ་དེ་ཉིད་ཀག་ལས་ཐར་
བ་དང་། ཀག་གི་བར་ཆད་བཟློག་པའི་གཏོ་ཞིག་སྟེ། དེ་ཡང་རྩིས་དང་མོ་སྲ་
སོགས་ཀྱིས་ངེས་པ་རྙེད་པའི་གནོད་བྱེད་བདུད་དམ། བཙན་ནམ། མ་
མོའམ། གཤིན་རྗེའམ། ཚེ་བདུད་དམ། ཀག་གམ། སྲིའམ་སྲོག་བདུད་
སོགས་གང་ཡང་རུང་བ་དེ་ལ་ཚེ་བསླུ་དང་། སྲོག་བསླུ་དང་། ལན་ཆགས་
འཇལ་བ་སོགས་གང་ལ་གང་དགོས་བསྒྲུབས་ནས་ཚེ་དཔལ་སྐྱོབས་པའི་ལྷ་་་་
བརྒྱུད་མཆོད་ཅིང་ཀག་ཉེན་ལས་ཐར་བར་བྱེད་པ་ཡིན།
རྟེན་འབྲེལ་སྲིད་པའི་རྩིས་གཏོའི་སྐོར།
སུ་ཞིག་སྨེ་བ་དང་། སྤར་ཁ་དང་། ལོ་སྐོར་སོགས་ཀྱི་འབྱུང་བ་
ཕན་ཚུན་དགྲ་གཤེད་ཀྱིས་རྩུབ་པ་དེ་རིགས་ཀྱི་རྐྱེན་སེལ་དུ་ས་གཙང་མའི་་་་
གཞིར་ས་ཚོན་སྣ་ལྔས་དལ་དུ་བྲིས་པར། ཤིང་རྩི་དང་། བལ་ཚོན་དང་།།
དར་སྣ་དང་། འབྲུ་སྣ་ཚོགས་པའི་བཤོས་གཙང་། དཀར་མངར་གྱི་ཕུད་
གང་འབྱོར་བཤམས་ནས་འབྱུང་བ་དུས་ཀྱི་ལྷ་མོ་རྣམས་མཆོད་ཅིང་། བདེན་
པའི་སྨྲང་གིས་བཀྲོལ་ནས་རྐྱེན་ཆག་གང་ཡོད་པ་དག་ལས་ཐར་བར་བྱ་་་་
དགོས་པ་ཡིན།
མདོར་ན་གཏོ་དགུའི་སྐོར་འདི་ལ་དབྱེ་བ་སུམ་བརྒྱ་དྲུག་ཅུ་ཡོད་་་་
པར་བཤད་ཀྱང་བསྡུ་ན། གཏོ་དཀར་པོ་གཏོ་ནག་པོ། གཏོ་དམར་པོ། གཏོ་
.



སྒྲུང་ལྡེའུ་བོན་གསུམ་གྱི་གཏམ། • 413
ཁྲ་བོ་སྟེ་རྣམ་པ་བཞི་རུ་འདུས་ཤིང་། དེ་ལས་གཏོ་དཀར་པོ་ནི་ལྷ་གཏོ་ཡ་བླ་
བདལ་དྲུག་སོགས་ཡིན་ལ། གཏོ་ནག་པོ་ནི་ས་བདག་ཀླུ་གཉན་གྱི་གཏོ་མགོ་
གསུམ་ལ་སོགས་པ་དང་། གཏོ་དམར་པོ་ནི་དམེ་མནོལ་ཐོག་གཏོ་རྒྱའུ་
མཐིང་ལ་སོགས་པ་དང་། གཏོ་ཁྲ་བོ་ནི་སྲིད་པ་ཡོ་བཅོས་སྨོན་ལམ་ལ་སོགས་
པ་རྣམས་ཡིན། །
ལྡིང་ཤེས་ཤ་བའི་བོན།
ཤ་བའི་བོན་དགུའི་སྐོར།
ཤ་བའི་བོན་སྒོ་ལ་རྣམ་གྲངས་དུ་མ་ཞིག་ཡོད་ནའང་། མདོར་
བསྡུས་ན་ཤ་བའི་བོན་རིགས་རྣམ་པ་དགུ་རུ་འདུས་པ་སྟེ། ༡. མི་བུ་གླུད་
ཀྱིས་བསླུ་བའི་ཤ་བ (144)། ༢. བདུད་ཁ་འབངས་སུ་བསྒྱུར་བའི་ཤ་
བ(145)། ༣. ལྷ་ཡི་དལ་ཁ་བསྒྱུར་བའི་ཤ་བ(146)། ༤. བགེགས་རིགས་
བྱོལ་ཁ་བསྒྱུར་བའི་ཤ་བ (147）། ༥. སྡང་སེམས་བྱད་ཁ་བཟློག་པའི་ཤ་
བ(148)། ༦. ཀླུངས་བུད་ཁྲིམས་ཁ་བསྒྱུར་བའི་ཤ་བ(149)། ༧. སྲུང་རྟའི་
འཕུང་སྲི་བསྒྱུར་བའི་ཤ་བ (150）། ༨. ལྟས་ངན་དགྲ་ཐན་བཟློག་པའི་ཤ་
བ། ༩. ཀླུ་བཙན་ས་བདག་བཅོས་པའི་ཤ་བ་རྣམས་ཡིན།
ཤ་བའི་མདོས་ཆོག་གི་སྟ་གོན་སྐོར།
ཤ་བའི་བོན་རིགས་དེ་དག་ལ་མདོས་ཀྱི་གཤོམ་དང་གྱེར་སྒོ་སྨྲ་་་་
སོགས་མི་འདྲ་བ་འགའ་རེ་ཡོད་མོད། མདོས་ཆོག་གི་འགྲོས་ཕལ་ཆེ་བ་ནི་



• 414 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེང་དུས་ཡོངས་གྲགས་སུ་བེད་སྤྱོད་བྱེད་བཞིན་པ་ཤ་བ་རུ་རྒྱས་ཀྱིས་མཚོན་་་་
ཐུབ་པ་ཡིན་གཤིས། མདོས་ཆོག་དེའི་ལུགས་སུ་སྟ་གོན་གྱི་རིམ་པ་ཇི་ལྟར་བྱ་
དགོས་ཚུལ་རོབ་ཙམ་ནི་《 ཤ་བ་རུ་རྒྱས་ཀྱི་མདོས་》[༤༧༨ ཤ༡བ༡）ལས།
“ ཤ་བ་རུ་རྒྱས་ཀྱི་མདོས་ཀྱི་ཡས་བསགས་བསྟན་པ་ནི། ས་ཡི་སྙིང་པོ་ཁམས་
ལ་རིན་ཆེན་བདར་ལ། ཤ་བའི་གཟུགས་ལུག་ཐོང་ཙིར་ (151）ཙམ་ཞིག་
ལེགས་པར་བཅོས། ཚོན་གྱི་ཁ་དོག་བསྒྱུར་བ་ནི། གཞོགས་གཡས་སྟོད་
དཀར་པོ། སྨད་དམར་པོ་བྱ། གཞོགས་གཡོན་སྟོད་སྔོན་པོ་སྨད་སེར་པོ།
མཇུག་མ་ནག་པོ། འཕོང་དཀར་པོ། སྒབ་སེར་པོ་བྱ། རྭ་གཡས་ཕོ་ཤིང་།
གཡོན་མོ་ཤིང་། བྱ་ངན་སྣ་ཚོགས་སྒྲོ་སྤུ་བཙུགས་ལ། སྐུད་པ་ནག་པོའི་རྒྱུད་
ཁ་དར་ལ་འདོགས། མདའ་བཀྲ། འཕང་བཀྲ། ཤིང་རིས། ནམ་མཁའ་
རྒྱང་བུ་བཅུ་གསུམ་མམ་བཅུ་བཞིས་བྱའོ། །ཕོ་གླུད་ཐམས་ཅད་ཤ་བའི་
གཡས་སུ་བཞག མོ་གླུད་ཐམས་ཅད་གཡོན་དུ་བཞག སྣོད་དུ་བྱ་རོག་པོ་
དང་སྐྱུང་ཀ་ཐོད་དགུ་རུས་དགུ་འགལ་སྣ་(152)དགུ ར། ལུག སྤྲེལ། །
རྨ་བྱ། ནེ་ཙོ། ཤང་ཤང་། དར་ཟབ། ཤིང་སྣ། ངར་གླུད། བྱ་ནག་
བཤོས་བུའམ་གསེར་སྐྱེམས། ཆུང་གླུད་ཐམས་ཅད་དབུས་སུ་བཞག ཤ་
བའི་གདན་ལ་སྣམ་བུའམ་ནས་གང་རེས་བྱ། སྣང་གསལ་སྒྲོན་མེས་ཤ་བ་
སྤྱན་དྲངོས་ལ་བྱ་དང་ལུག་གི་ཤའི་སྲུངས་(153)ཕུལ། ངར་གླུད་རྒྱས་པར་ ་
ཕུལ། གསེར་སྐྱེམས་ཕྱོགས་བཞིར་གཏོང་།”ཞེས་པ་འདི་དག་གིས་གསལ། ་
མ་དཔེ་འདིར་ཡིག་ནོར་ཆེས་མང་སྟབས་ཚིག་འགར་ཐེ་ཚོམ་དུ་་་་་
གྱུར་ཅིང་། ། དཔེར་ན་ “བྱ་ངན་སྣ་ཚོགས་སྒྲོ་དུས་བཙུགས་ལ་སྐུད་པ་ནག་
པོའི་བསྒྱུར་ལ་དར་ལ་མདོག་མདའ་ཁྲ་ཕོང་ཁྲ་ཤིང་རིས་ནམ་མཁའི་རྒྱང་བུ་



སྒྲུང་ལྡེའུ་བོན་གསུམ་གྱི་གཏམ། - • 415 •
བཅུ་གསུམ་བཅུ་གཉིས་བྱའོ།།” ཞེས་དང་ “སྣོད་བྱ་རོག་པོ་དང་སྐྱུང་ཀ་དང་་
ཐོད་དགུ་རུས་རྒྱུ་རས་དགུ་འགལ་སྣ་དགུ་” ཞེས་དང་“བཤོས་བུ་གབ་གསེར་
བསྐྱམས་སྤོས་ཆུང་གླུད་ཐམས་ཅད་དབུས་སུ་བཞག” ཅེས་དང་“སྣང་གསལ་
སྒྲོན་མེའི་ཤ་བའི་སྤྱན་ལོང་ལ་བྱ་དང་ལུག་གི་ཤའི་སྲུངས་ཕུལ།” ཞེས་འཁོད་
འདུག་པ་དེ་རིགས་ཁོ་བོས་དག་བཅོས་བྱས་པ་ལྟར་ཡིན་མིན་དཔྱད་གནང་་་་
དང་གཞན་ཡང་མ་དཔེ་ཁུངས་དག་རྙེད་ན་ཞིབ་འཇུག་དགོས་གལ་ཆེ།
ཤ་བའི་མདོས་ཀྱི་ཆོག་རབས་སྐོར།
དངོས་གཞི་ཆོག་རབས་དང་འབྲེལ་བས་མདོས་ཀྱི་གཞུང་ཇི་ལྟར་་་་
བསྲང་བའི་ཚུལ་ཡང་《 ཤ་བ་རུ་རྒྱས་ཀྱི་མདོས་》[༤༨༠ ཤ༢བ༤]ལས།“ཀྱེའི་
དང་པོ་སྲིད་པའི་དང་པོ་ལ། །ནམ་མཁའ་སྟོང་པ་ཕྱོད་གསུམ་སྲིད། །སྣང་བ་
འོད་ལྡན་སྲིད། །མུན་པ་ཟེར་ལྡན་སྲིད། །སྲིད་པའི་ཐ་མ་ལ། །རྗེ་བློན་
འབངས་གསུམ་སྲིད། ། དེ་ཡང་ཡུལ་མོ་བཅུ་གཉིས་ལ། །རྗེ་བློན་འབངས་
གསུམ་དེ་ན་བཞུགས། །ཡུལ་ནི་ཡ་ལུང་སྤོ་ཁ་ན། །རྗེ་རུ་ཤེ་ལེ་རྒྱུ་རྩེ་དང་། །
བློན་པོ་ཁྱུང་པོ་རབ་བསང་དང་། །འབངས་སུ་གྲུ་ཁུ་དམིག་དཀར་དང་། །
རྗེ་བློན་འབངས་མཚམས་སར་བཞུགས་པའི། །རྗེ་ཡི་དཔེ་ནི་རི་རབ་འདྲ། །
བློན་པོའི་དཔེ་ནི་གངས་རི་འདྲ། །འབངས་ཀྱི་དཔེ་ནི་རྩི་ཤིང་འདྲ། །དེ་ནི་
ཕྱིའི་རྗེ་བློན་འབངས་གསུམ་ལ། །ནང་གི་རྗེ་བློན་འབངས་གསུམ་ནི། །རྗེའི་
དཔེ་ནི་མེ་འབར་འདྲ། །བློན་གྱི་དཔེ་ནི་ཀ་གདུང་འདྲ། །འབངས་ཀྱི་དཔེ་ནི་
ཁང་སྟོང་འདྲ། །རྗེ་བློན་འབངས་ནི་གསུམ་གྱི་བླ། །རིན་པོ་ཆེའི་བྱ་ཁུ་བྱུག་
འདྲ། །རིན་པོ་ཆེའི་ཤ་བ་རིན་པོ་ཆེའི་ཤིང་དུ་བརྫུས་ཏེ་བརྡའ། །དུས་དང་



• 416 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གནས་སྐབས་དེ་རྩིས་ན། །བླ་མི་ས་གཞི་གང་ནས་བརྡའ། །དེ་སུ་ཡི་ཐུགས་
ཀྱི་སྙུང་དུ་ནི། །བདུད་ཀྱི་རྗེ་བློན་འབངས་གསུམ་ཅིའི་ཐུགས་ཀྱི་སྐུང་། །སྣང་
བ་འོད་ལྡན་གྱིས། །མེད་པ་ཡོད་པར་སྲིད། །ནམ་ལངས་པ་དང་ཉི་མ་ཤར་
བར་སྲིད། །མུན་པ་ཟེར་ལྡན་གྱིས། །ཡོད་པ་མེད་པར་སྲིད། །ས་ཡང་སྲིད་
པ་དང་། །གསོན་པོ་ཤི་བར་སྲིད། །མུན་པ་ཟེར་ལྡན་གྱིས། །སྐུ་སྟོད་མན་
ཆོད་ནས། །བདུད་ཀྱི་རྗེ་བློན་འབངས་དང་བཅས། །སྔ་རབས་ཕྱི་སྲིད་ཀྱིས། །
གླུད་དང་སྤྲུལ་པར་འབྱུང་། །དེར་གཤེན་རབ་མི་བོ་དང་། །ཐང་དཔོན་ལམ་
གྲགས་དང་། །ཟོར་བོན་ཐང་དཔོན་དང་། །གཤེན་བོན་དེ་གསུམ་གྱིས། །
སྤྱིའི་རྡའ་བླན་པ། །མིའི་བརྡའ་བློན་པ། །རྒྱ་ནག་དང་ནི་རྒྱུག་པ་མཐུན། །
ཕ་བོན་གྱི་བརྡའ་བླན་པ། །སྡང་བ་དགྲ་ཡི་བརྡའ་བླན་པ། །གོ་ཆ་མཚོན་
གྱིས་བླན། །སྲིད་དང་རྐྱེན་གྱིས་བརྡའ་བླན། །ཐོད་དགུ་རུས་དགུ་བཅུ་ཡིས་
བླན། །ཐོབ་དང་གཞོབ་ཀྱི་བརྡའ་བླན་པ། །འགལ་བ་དགུའམ་བཅུ་ཡིས་
བླན། །ཡས་དང་ཐབས་ཀྱིས་བླན། །གཤེན་བོན་དེ་གསུམ་གྱིས། །བྱ་ཤིང་ཤ་
བ་གསུམ་བསྡེབས་ནས། །མིའུ་གླུད་ཀྱིས་བསླུའོ་ཟེར། །བྱ་ཤིང་ཤ་བ་གསུམ་
བསྡེབས་ཏེ་བཏང་། །རྩེ་ལ་བྱ་ལྡིང་བ། །བདུད་བྱ་སྐྱུང་ཀ་ལྡིངས། །བར་ན་
རྐྱང་ལྡེམ་པ། །བདུད་རྐྱང་ནག་པོ་ལྡེམས། །ལོགས་ན་ཤ་ཁྲོལ་བ། །བདུད་ཤ་
ནག་པོ་ཁྲོལ། །བྱ་དང་ཤིང་དུ་ལྡེམ་ལྡེམས་ནས། །ཇོ་བོ་བདུད་ལ་གླུད་དུ་
འབུལ། །བསྭོ་བསྭོ་ཡང་རྩེ་ལ་བྱ་ལྡིང་བ། །རྨུ་བྱ་གོ་སྔོན་ (154） ལྡིངས། །
བར་ན་རྐྱང་ལྡེམ་པ། །ཆུ་རྐྱང་སྨུག་པོ་ལྡེམས། །ལོགས་ན་ཤ་ཁྲོལ་བ། །རྨུ་ཤ་
རྨུག་པོ་ཁྲོལ། །བྱ་དང་ཤིང་དུ་ལྡེམ་ལྡེམས་ནས། །ཇོ་བོ་རྨུ་ལ་གླུད་དུ་འབུལ། །
བསྭོ་བསྭོ་ཡང་རྩེ་ལ་བྱ་ལྡིང་བ། །བཙན་བྱ་དམར་པོ་ལྡིངས། །བར་ན་རྐྱང་



• 417，
སྒྲུང་ལྡེའུ་བོན་གསུམ་གྱི་གཏམ།
ལྡེམ་པ། །བཙན་རྐྱང་དམར་པོ་ལྡེམས། །ལོགས་ན་ཤ་ཁྲོལ་བ། །བཙན་ཤ་
དམར་པོ་ཁྲོལ། །བྱ་དང་ཤིང་དུ་ལྡེམ་ལྡེམས་ནས། །ཇོ་བོ་བཙན་གྱི་ཕྱག་ཏུ་
འབུལ། །བསྭོ་བསྭོ་ཡང་རྩེ་ལ་བྱ་ལྡིང་བ། །ཁྱིམ་བྱ་དཀར་པོ་ལྡིངས། །བར་
ན་རྐྱང་ལྡེམ་པ། །རྒྱལ་རྐྱང་དཀར་པོ་ལྡེམས། །ལོགས་ན་ཤ་ཁྲོལ་བ། །རྒྱལ་
ཤ་དཀར་པོ་ཁྲོལ། །བྱ་དང་ཤིང་དང་ཤ་བ་གསུམ་སྡེབ་བསྡེབས་ནས། །ཇོ་བོ་
རྒྱལ་པོའི་ཕྱག་ཏུ་འབུལ། །བསྭོ་བསྭོ་ཡང་རྩེ་ལ་བྱ་ལྡིང་བ། །ལྷ་བྱ་གོང་མོ་
ལྡིངས། །བར་ན་རྐྱང་ལྡེམ་པ། །ལྷ་རྐྱང་དཀར་པོ་ལྡེམས། །ལོགས་ན་ཤ་ཁྲོལ་
བ། །ལྷ་ཤ་དཀར་པོ་ཁྲོལ། །བྱ་དང་ཤིང་དུ་ལྡེམ་ལྡེམས་ནས། །ཇོ་བོ་ལྷ་ཡི་
ཕྱག་ཏུ་འབུལ། །བསྭོ་བསྭོ་ཡང་རྩེ་ལ་བྱ་ལྡིང་བ། །ཀླུ་བྱ་སེར་པོ་ལྡིངས། །
བར་ན་རྐྱང་ལྡེམ་པ། །ཀླུ་རྐྱང་སེར་པོ་ལྡེམས། །ལོགས་ན་ཤ་ཁྲོལ་བ། །ཀླུ་ཤ་
སྒབ་སེར་ཁྲོལ། །བྱ་དང་ཤིང་ཁྲོལ་ལྡེམ་ལྡེམས་ནས། །ཇོ་བོ་ཀླུའི་ཕྱག་ཏུ་
འབུལ་ལོ། །བསྭོ་བསྭོ་ཡང་ཀླུ་ལ་གླུད་ཀྱིས་བསླུས། །གཤེན་བོན་དེ་གསུམ་
གྱིས། །བྱ་ཤིང་ཤ་བ་སྡེབ་བསྡེབས་ནས། །ལྷ་འདྲེའི་ཕྱག་ཏུ་འབུལ་ཙམ་ན། །
དེ་སྐད་ཙམ་ཞིག་ཟེར་བ་དང་། །བསྔོ་བསྲོ་སྣང་སྲིད་ལྷ་འདྲེ་ཞལ་ན་རེ། །
བདུད་བྱ་སྐྱུང་ཀ་ཁྱོད། ། ཆོ་འབྲང་ཇི་ལྟར་ལགས། །ལུས་པོ་དུག་གི་བུམ་པ་
འདྲ་བ་ཅི་ཡི་དོན། །སྤུ་ནི་མུན་པའི་ཁྲག་སྟོང་འདྲ་བ་ཅིའི་དོན། །བྱ་མིག་
མས་ནས་འགེབས་པ་ཅིའི་དོན། །བྱའི་རྣ་བ་སྟེང་ནས་འགེབས་པ་ཅིའི་དོན།།
ཟ་མ་རྐོ་ཞིང་ཟ་བ་ཅིའི་དོན། །རྐང་པ་མཆོང་ཞིང་འགྲོ་བ་ཅིའི་དོན། །བྱ་
མགོ་ཟུར་གསུམ་འདུག་པ་ཅིའི་དོན། །བྱ་མཆུ་ཟངས་ཀྱི་ཕུར་པ་འདུག་པ་
ཅིའི་དོན། །བྱ་ལ་ཡན་ལག་བཞི་ཡོད་པ་དེ་ཅིའི་དོན། །ལྷུ་ཚིགས་བཅུ་གཉིས་
ཡོད་པ་ཅིའི་དོན། །དེ་སྐད་ཙམ་ཞིག་བགྱིས་པ་ལས། །བསྭོ་བསྭོ་དེ་ན་བདུད་



• 418 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བྱ་སྐྱུང་ཀའི་ཕྱོགས་ཀྱི། །བྱ་ཆེན་ང་ལ་ཆོག་ཆེ་མེད། །བྱ་ང་ལས་བྱ་ཆེ་ཆུང་
མེད་(155）། །ལུས་པོ་བུམ་པ་འདྲ་བ་དེ། །དྲི་མ་བུམ་པ་འདྲ་བའི་རྟགས། །
སྤུ་ནི་མུན་པའི་ཁྲག་སྟོང་འདྲ་བ་དེ། །སྣང་སྲིད་ལྷ་འདྲེའི་ཞལ་ཁ་བསྒྱུར་བའི་
རྟགས། །སྐྱུང་ཀ་ཟེར་ཞིང་ནམ་མཁར་ལྡིང་བ་དེ། །སྣང་བ་འོད་ལྡན་དང་། །
མུན་པ་ཟེར་ལྡན་གཉིས། །མཚམས་འདི་ནས་ཕྱེད་པའི་རྟགས། །བྱ་མིག་
མས་ནས་འགེབས་པ་དེ། །སྲིད་པ་མས་ནས་ཆགས་པའི་རྟགས། །བྱ་ཡི་རྣ་བ་
ཡར་ནས་འགེབས་པ་དེ། །གཡུང་དྲུང་བོན་གྱི་སྐད་ལ་ཉན་པའི་རྟགས། །ཟ་
མ་རྐོ་ཞིང་ཟ་བ་དེ། །ངན་ཆེན་ཁ་ཡིས་ལེན་པའི་རྟགས། །བྱ་མཆུ་ཟངས་
པུར་འདུག་པ་དེ། །ཆུ་ཚོད་བྱ་ཡིས་ནུས་པའི་རྟགས། །རྐང་པ་མཆོང་ཞིང་
འགྲོ་བ་དེ། །བདུད་དཔུང་རྩད་ནས་འཇིགས་པའི་རྟགས། །བྱ་མགོ་ཟུར་
གསུམ་འདུག་པ་དེ། །རི་རབ་བུམ་པ་ཟུར་གསུམ་ཡོད་པའི་རྟགས། །བྱ་ལ་
ཡན་ལག་བཞི་ཡོད་པ་དེ། །རི་རབ་གླིང་བཞིར་ཡོད་པའི་རྟགས། །ལྷུ་ཚིགས་
བཅུ་གཉིས་ཡོད་པ་དེ། །གླིང་ཕྲན་བཅུ་གཉིས་ཡོད་པའི་རྟགས། །དེ་ཕྱིར་བྱ་
ང་ལ་ཆོག་ཆེ་མེད། །རྗེ་ཡི་བླ་འདི་ང་ཡིས་བསླུས་སོ་ཟེར། །དེ་ལྟར་ལྷ་འདྲེ་
གླུད་ཀྱིས་མཉེས། །རྗེའི་བླ་བྱ་ང་ཡིས་བསླུས། །གཏོ་ཕན་ད་ལྟར་ཕན་གྱུར་
ཅིག །བསྭོ་བསྭོ་ཡང་ལྷ་འདྲེའི་ཞལ་ན་རེ། །གླུད་དུ་ཤ་བ་འབུལ་བ་ནི། །ར་
ཅོ་གཅིག་ལས་ཡལ་ག་བཅུ་རུ་སྐྱེས་པ་ཅིའི་དོན། །དུང་གི་གདུ་གུས་བསྐོར་བ་
ཅིའི་དོན། །སུལ་པོ་འདོད་པ་ཅིའི་དོན། །འབོད་ཅིག་སྐྱེས་པ་ཅིའི་དོན། །
རཱའི་སྐྱེ་རྩལ་གཞན་ལས་འཕགས་པ་ཅིའི་དོན། །རི་མོ་ཁྲ་བོར་འདུག་པ་ཅིའི་
དོན། །དེ་སྐད་ཙམ་ཞིག་གསུངས་པ་ལས། །བསྭོ་བསྭོ་ཡང་གཅིག་ཤ་བའི་
ཞལ་ན་རེ། །སྣང་སྲིད་ལྷ་འདྲེ་ཚུར་ལ་གསོན།. །ཤ་བ་ང་ལ་ཆོག་ཆེ་མེད། །



• 419 •
་ ་སྒྲུང་ལྡེའུ་བོན་གསུམ་གྱི་གཏམ།
གཤེན་རབ་སྨྲང་གིས་བཀྲོལ་བ་ན། །སྣང་སྲིད་ལྷ་འདྲེའི་ཕྱག་ཡངས་སོ། །རྭ་
ཅོ་གཅིག་ལས་ཡལ་ག་བཅུ་རུ་སྐྱེས་པ་ནི། །གཅིག་པ་སྐུ་ཡི་གླུད། །གཉིས་པ་
གསུང་གི་གླུད། །གསུམ་པ་ཐུགས་ཀྱི་གླུད། །བཞི་པ་སྐྱེ་བ་རྣམས་བཞིའི་
གླུད། །ལྔ་པ་ཕུང་པོ་ལྔའི་གླུད། །དྲུག་པ་འགྲོ་བ་རིགས་དྲུག་གླུད། །བདུན་
པ་སྐྱེ་ཆེན་བདུན་གྱི་གླུད། །བརྒྱད་པ་རྣམ་ཤེས་ཚོགས་བརྒྱད་གླུད། །དགུ་པ་
ཀུན་གཞི་གཞིའི་གླུད། །བཅུ་པ་རྒྱུད་སྦྱོར་ཡོན་བདག་གླུད། །ར་བཅུ་སྐྱེས་པ་
དེ་བཞིན་ནོ། , །བློན་དགུ་མཆིས་དང་བཅུའི་གླུད། །གྲངས་འབུམ་མཆིས་པ་
ནི། །བློན་པོ་པོ་གདུག་ཆེ་བའི་རྟགས། །དུང་གི་གདུ་གུས་བསྐོར་བ་ནི། །
བློན་པོ་འདུན་པ་འདུན་པའི་རྟགས། ་ །རཱའི་སྐྱེ་རྩལ་གཞན་ལས་འཕགས་པ་
ནི། །ཤ་བའི་ཤེས་རྩལ་གཞན་ལས་འཕགས་པའི་རྟགས། །སྐྱེ་ནས་འབོག་པ་
ནི། །གོང་སྔོན་སྤྱི་ཡིས་གསོ་བའི་རྟགས། །ཤ་བ་ང་ལ་ཆོག་ཆེ་མེད། །མགོ་ལ་
རྭ་ཅོ་ཟངས་སེ་ཟང་། །སྤུ་ལ་འཇའ་ཚོན་འོད་དུ་འབར། །ཤ་བ་དཀྱུས་དང་
འབྲིངས་སེ་འབྲིང་། །ཤ་བ་རྣ་དང་སྟོད་དེ་བསྟོད། །བློན་པོ་འཕྲུལ་གྱི་བླ་ནི་
ཤ་བས་བསླུས། - །སྔོན་ཚེ་དེ་ལྟར་བྱས་ནས་ཕན། །དེ་རིང་རྒྱུ་སྦྱོར་ཡོན་གྱིས་
གླུད་དུ་འབུལ་ལོ་བཞེས། །བསྭོ་བསྭོ་ཡང་ལྷ་འདྲེའི་ཞལ་ན་རེ། །རྩི་ཤིང་རྒྱན་
མདོས་ཆོ་འབྲང་ཇི་ལྟར་ལགས། །རྩ་བ་གཅིག་ལ་ཡལ་ག་ཚོ་ཕྱོགས་སྐྱེས་པ་
དང་། །མེ་ཏོག་སོ་སོར་ཤར་བ་དང་། །འབྲས་སུ་སོ་སོར་སྨིན་པ་ཅིའི་དོན། །
བསྭོ་བསྭོ་དེ་ནས་ཤིང་གི་མཆེད་ན་རེ། །རྩ་བ་གཅིག་ལ་ཡལ་ག་སོ་སོར་སྐྱེས་
པ་ནི། །སྐྱེ་བ་རྣམས་བཞི་ལྷན་ཅིག་ཀྱང་། །འགྲོ་བ་རིགས་དྲུག་སོ་སོར་འགྲོ་
བའི་རྟགས། །མེ་ཏོག་སོ་སོར་སྨིན་པ་ནི། །སྣང་སྲིད་ལྷ་འདྲེ་ཁྱོད་རྣམས་ཀྱི། །
དགོངས་འདོད་རེ་བ་སྐོང་བའི་རྟགས། །འབྲས་བུ་སོ་སོར་སྨིན་པ་ནི། །ཡོན་



• 420 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བདག་སོ་སོས་གླུད་དུ་འབུལ་བའི་རྟགས། །ཚོན་རྩི་འོད་དུ་ལམ་སེ་ལམ། །
ཤིང་ལ་ཡོན་ཏན་དེ་ལྟར་ཡིན། །ཤིང་གིས་འབངས་ཀྱི་བླ་ཡང་བསླུས། །དེ་
ལྟར་གཤེན་རབ་མི་བོ་ཡིས། །སྲིད་པའི་གཏོ་ཡང་བགྱིས། །ཐེན་ལམ་ཟངས་
སེ་ཟང་། །ཟོར་བོན་ཐང་པོ་ཡིས། །གླུད་གཞུག་ཟོར་གྱིས་བཅད། །ཟོར་
འགྲོས་ལྡེམས་སེ་ལྡེམ། །ཤིང་དང་བྱ་དང་ཤ་བ་གསུམ། །འཇིག་རྟེན་དེ་ཡི་
རྒྱན་ལགས་ཏེ། །གསེར་དང་གཡུ་ཡིས་བརྒྱན།” ཞེས་སོགས་ཀྱིས་གསལ་
ཞིང་། དེ་ལས་ “རྒྱ་ནག་དང་ནི་རྒྱུག་པ་མཐུན་” ཞེས་པ་དེ་ནི་རྒྱ་ནག་ལུགས་
སུ་གྲགས་པའི་རྩིས་ཀྱི་སྐོར་འགོ་དང་མཐུན་པའི་དོན་དང་། “ བར་ན་རྐྱང་
ལྡེམ་པ”ཞེས་པའི་“རྐྱང”ནི་ཡིག་ནོར་ཞིག་སྟེ། དོན་དུ་ཤིང་ལྕང་མའི་“ལྕང་
”ལ་གོ་དགོས་པ་དང་། “ལོག་ན་ཤ་ཁྲོལ་བ་”ཞེས་པ་ནི་མདོས་ཆས་ཀྱིས་སྤྲས་
པའི་ཤ་བ་གླུད་དུ་བསྔོས་པ་དེ་ཉིད་ཡིན་པ་དང་། “ཆོག་ཆེ་མེད་” ཅེས་པའི་
ཚིག་དེ་ཉིད་མ་དཔེར་ “ཆོ་ཆེ་མེད་” ཅེས་སུ་གསལ་ཞིང་། དེ་ནི་ནམ་རྒྱུན་
བོན་གཞུང་མང་ཞིག་ཏུ་ཆོ་གའི་བྱུང་བ་བརྗོད་པའི་ཆོག་རབས་ལ་“ཆོ་རབས་ ་
”ཞེས་འབྲི་སྲོལ་བྱུང་འདུག་པ་དེའི་དོན་དུ་གོ་ཞིང་། འདིར་གཞུང་གི་ཚིག་
རྣམས་གོང་འོག་འགྲིག་པའི་སླད་དུ་ “ཚིག་ཆེ་” སྟེ་ཆོག་རབས་རྒྱ་ཆེ་བ་ཞེས་་
པའི་དོན་དུ་གསལ་བ་དང་། ཤ་བའི་སྐབས་ “སུལ་པོ་འདོད་པ་ཅིའི་
དོན་” ཞེས་པའི་སུལ་པོ་དེ་ནི་སྤུ་སྣ་མང་བའི་དོན་མིན་ནམ་སྙམ། དྲི་བའི་
སྐབས་སུ་“འབོད་ཅིག་སྐྱེས་པ་ཅིའི དོན་”ཞེས་དང་ལན་གྱི་སྐབས་སུ་“འབོག་
ཅིག་སྐྱེས་པ་ནི” ཞེས་པ་འདི་གཉིས་ཀྱི་དོན་ཁ་ཚོན་ཆོད་ཐུབ་པ་ཞིག་མ་་་་་
ཤེས། “གྲངས་འབུམ་མཆིས་པ་ནི།”ཞེས་པ་དེ་ནི་གོང་གི་“སུལ་པོ་འདོད་པ་
ཅིའི་དོན་” ཞེས་པའི་ལན་དུ་གོ། དེ་ལྟར་ནའང་ “བློན་པོ་པོ་གདུག་ཆེ་བའི་



• 421 •
སྒྲུང་ལྡེའུ་བོན་གསུམ་གྱི་གཏམ།
རྟགས།”ཞེས་པའི་ཕོ་གདུག་གི་དོན་གང་ཡིན་པའང་མ་ངེས་ཤིང་། ཕལ་ཆེར་
གདུག་རྩུབ་དང་། དྲག་ཤུལ་ཆེ་བའི་དོན་ཞིག་མིན་ནམ་སྙམས་པ་དེ་དག་ལ་
མཁས་པ་ཀུན་ནས་རྟོག་གཞིག་བག་ཙམ་རེ་གནང་དགོས་གལ་ཆེ།
--
-
ཤ་བའི་མདོས་ཀྱི་རྒྱུ་མཚན་སྐོར།
གཞན་ཡང་མདོས་ཆོག་དེ་དག་སུ་ཞིག་གིས་གནོད་པ་དང་འཚེ་བ་་
ཇི་ལྟ་བུ་ཞིག་གི་ཆེད་དུ་བརྩམས་དགོས་པའི་སྐོར་ཡང་《 ཤ་བ་རུ་རྒྱས་ཀྱི་་་་་
མདོས་》[༥༠ ༡ཤ༡༣ན༤]ལས། “བདག་ཅག་ཡོན་མཆོད་ཀྱི། །ལོ་སྐག་ཟླ་
སྐེག་དང་། །ངན་དགུ་བཙོག་དགུ་རྣམས། །ཞལ་ཁ་དེ་ཡིས་སྒྱུར། །བདུད་ཀྱི་
ཞལ་ཁ་དེ་ཡིས་སྒྱུར། །རླུ་ཡི་ཞལ་ཁ་དེ་ཡིས་སྒྱུར། །བཙན་གྱི་ཞལ་ཁ་དེ་ཡིས་
སྒྱུར། །རྒྱལ་པོའི་ཞལ་ཁ་དེ་ཡིས་སྒྱུར། །འགོང་པོའི་ཞལ་ཁ་དེ་ཡིས་སྒྱུར། །
མ་མོའི་ཞལ་ཁ་དེ་ཡིས་སྒྱུར། །ཀླུ་ཡི་ཞལ་ཁ་དེ་ཡིས་སྒྱུར། །ས་བདག་ཞལ་ཁ་
དེ་ཡིས་སྒྱུར། །ཐེའུ་རང་ཞལ་ཁ་དེ་ཡིས་སྒྱུར། །ཕོ་བདུད་ཀུན་གྱི་ཞལ་ཁ་དེ་
ཡིས་སྒྱུར། །མོ་བདུད་རྣམས་ཀྱི་ཞལ་ཁ་དེ་ཡིས་སྒྱུར། །ཆུང་བདུད་རྣམས་ཀྱི་
ཞལ་ཁ་དེ་ཡིས་སྒྱུར། །འཆི་བདག་རྣམས་ཀྱི་ཞལ་ཁ་དེ་ཡིས་སྒྱུར། །ནད་
ཡམས་གདོན་གྱི་ཞལ་ཁ་དེ་ཡིས་སྒྱུར། །བརྟན་མའི་ཞལ་ཁ་དེ་ཡིས་སྒྱུར། །
སྲིན་པོའི་ཞལ་ཁ་དེ་ཡིས་སྒྱུར། །འབྱུང་པོ་དྲི་ཟའི་ཞལ་ཁ་དེ་ཡིས་སྒྱུར། །ཀྲི་
བོ་གྲི་མོའི་ཞལ་ཁ་དེ་ཡིས་སྒྱུར། །མ་མོ་སྨན་མོའི་ཞལ་ཁ་དེ་ཡིས་སྒྱུར། །
གཟའ་དང་རྒྱུ་སྐར་ཞལ་ཁ་དེ་ཡིས་སྒྱུར། །ལྷ་སྲིན་སྡེ་བརྒྱད་ཞལ་ཁ་དེ་ཡིས་
སྒྱུར། །ཡུལ་ལྷ་གཞི་བདག་ཞལ་ཁ་དེ་ཡིས་སྒྱུར། །སྣང་སྲིད་ལྷ་འདྲེ་གླུད་ཀྱིས་
མཉེས། །མི་རྗེ་བློན་འབངས་གླུད་དེས་བསླུས། །བཟུང་བ་ཐོང་ལ་བཅིངས་
་



• 422 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པ་ཁྲོལ།”ཅེས་པ་དེ་དག་གིས་ཤེས་ཐུབ་པ་ཡིན།
ཤ་བའི་ལྡིང་ཤེས་ཀྱི་དོན་སྐོར།
སྐབས་འདིར་བོན་ཤ་བའི་སྐོར་དུ་《 ཤ་བ་རུ་རྒྱས་ཀྱི་མདོས་》ཆོག་་
ལས་ལུང་མང་ཞིག་དྲངས་ནས་གསལ་བར་བསྟན་པ་དེའི་དགོས་པ་དང་རྒྱུ་་་
མཚན་ནི《ཆོས་འབྱུང་མཁས་པའི་དགའ་སྟོན》 [ཤ༡༢ང༡] ལས། “འཇིམ་
པའི་ཤ་བ་ནམ་མཁའ་ལ་འགྲོ་བ་དང་། རྔ་ལ་ཞོན་ནས་འགྲོ་བ་སོགས་ཟག་
བཅས་ཀྱི་རྫུ་འཕྲུལ་མང་པོ་ཡོད་སྐད་དང་།”ཅེས་གསུངས་པས་མཚོན་ལོ་རྒྱུས་
ཀྱི་ཁུངས་མང་ཞིག་ནས་བོན་པོ་རྣམས་ཀྱིས་ཤ་བ་ནམ་མཁའ་ལ་ལྡིང་བ་་་་་
དང་། རྔ་ལ་ཞོན་ནས་ནམ་མཁར་འགྲོ་བ་སོགས་ཟག་བཅས་ཀྱི་རྫུ་འཕྲུལ་
བསྟན་པའི་ཚུལ་བཤད་པ་དང་། འགའ་ཤས་ནས་བོན་པོ་རྣམས་ཀྱིས་གདུག་
རྩུབ་ཆེན་པོའི་སྒོ་ནས་དམར་མཆོད་བྱེད་ཚུལ་བཤད་པ་བཅས་བཤད་ཚུལ་མི་
འདྲ་བ་འགའ་ཡོད་པ་དེ་ཀུན་གྱི་གཞི་རྩ་ནི་ཤ་བའི་སྐོར་འདི་རིགས་ཡིན་་་་་
སྟབས། རྟོག་ཞིབ་བྱེད་བདེ་པའི་སླད་དུ་ཞིབ་རྒྱས་སུ་བཀོད་པ་ཡིན།
བོན་པོས་རྔ་ལ་ཞོན་པའི་སྐོར།
བོན་པོས་རྔ་ལ་ཞོན་པའི་རྫུ་འཕྲུལ་བསྟན་ཚུལ་གྱི་ལོ་རྒྱུས་ཆེས་་་་་
གྲགས་པ་ཞིག་ནི་རྗེ་བཙུན་མི་ལ་རས་པའི་མགུར་འབུམ་ནས་བྱུང་བ་སྟེ། དེ་ .
ཡང་《མི་ལའི་མགུར་འབུམ》[ ཀཤ༩༩ང༥]ལས།“ནཱ་རོ་བོན་ཆུང་ན་རེ།
ཁྱོད་ང་ལ་སྒྱུ་མ་མཁན་ཟེར་ཏེ། ངས་བལྟས་ཚེ་ཁྱོད་རང་སྒྱུ་མ་མཁན་དུ་
འདུག ཁྱེད་ཀྱི་རྫུ་འཕྲུལ་དེ་རྣམས་ལ་ང་ཡིད་མི་ཆེས་པས། ད་རང་རེ་



སྒྲུང་ལྡེའུ་བོན་གསུམ་གྱི་གཏམ། • 423 •
གཉིས་ཟླ་བ་འདིའི་ཚེས་བཅོ་ལྔ་ལ་གངས་ཏི་སེའི་རྩེ་མོར་སུས་སླེབ་པ་་་་
མགྱོགས་པ་དེ་ཏི་སེ་དབང་བ་བྱེད་ཅིང་མཆོག་གི་དངོས་གྲུབ་ཀྱང་སུས་ཐོབ་་་
འདུག་བལྟའོ་ཟེར་བས། རྗེ་བཙུན་གྱིས་དེ་སྐད་བྱས་པས་ཆོག་སྟེ། ཁྱོད་རང་
ཉམས་བན་བུན་གྱི་སྣང་བ་ལ་མཆོག་གི་དངོས་གྲུབ་ཏུ་འཛིན་པ་སྙིང་རེ་རྗེ། །
མཆོག་གི་དངོས་གྲུབ་ཐོབ་པ་ལ་སེམས་ཀྱི་རང་ཞལ་མཐོང་དགོས་ཏེ། དེ་
མཐོང་བ་ལ་ངེད་ཀྱི་སྒྲུབ་རྒྱུད་ཀྱི་བསྟན་ལ་ཞུགས་ནས་བསྒོམ་དགོས་གསུངས་
པས། ཁོ་ན་རེ། ཁྱོད་ཀྱི་སེམས་དང་ང་ཡིས་སེམས་ལ་བཟང་ངན་ཅི་ཡོད།
བོན་དང་ཆོས་ལ་བཟང་ངན་ཅི་ཡོད། སྒྲུབ་པ་བྱས་མཉམ་དུ་འདུག་ནའང་།
མིག་འཁྲུལ་ཡིན་ནམ་སྔར་གྱི་རྫུ་འཕྲུལ་རྣམས་ཁྱོད་ཀྱི་དེ་ཁ་མཐོ་བ་ཙམ་་་་་
བྱུང་། ད་ཏི་སེའི་རྩེ་མོར་སུ་མགྱོགས་པ་ཐག་ཆོད་པར་བྱེད་དོ་ཟེར་བ་ལ།
རྗེ་བཙུན་གྱིས་དེ་ལྟར་ཞལ་གྱིས་བཞེས་ཏེ་ཐག་བཅད་དོ། །དེའི་ཚེ་ནཱ་རོ་བོན་
ཆུང་ནི་ཁོ་རང་གི་ལྷ་ལ་གཡེལ་མེད་དུ་གསོལ་བ་འདེབས་ཤིང་འདུག་སྐད།
རྗེ་བཙུན་ནི་སྤྱོད་ལམ་སྔར་ལས་གཡོ་བ་མེད་པར་བཞུགས་པས། ཚེས་བཅོ་
ལྔའི་ཐོ་རེངས་སུ་སོང་ཚེ། ནཱ་རོ་བོན་ཆུང་ནི་སྔོ་ཐུལ་གྱོན་ནས་གཤང་འཁྲོལ་
ཞིང་རྔ་ལ་ཞོན་ཏེ་ནམ་མཁའ་ལ་འགྲོ་བ་རྗེ་བཙུན་གྱི་བུ་སློབ་རྣམས་ཀྱིས་་་་་
གཟིགས་ཏེ། རྗེ་བཙུན་གཟིམ་ནས་འདུག་པ་ལ། རས་ཆུང་པས། རྗེ་བཙུན་
ལགས། ནཱ་རོ་བོན་ཆུང་ནི་སྔ་མོ་རང་རྔ་ལ་ཞོན་ནས་འཕུར་ཏེ་ཏི་སེའི་སྐེད་
པ་ན་ཡར་སླེབ་སོང་རྗེ་བཙུན་ད་དུང་བཞུགས་ནས་བོན་པོ་ལ་གནས་སྐྱེས་པ་
ལགས་སམ་ཞེས་ཞུ་བ་ནན་གྱིས་ཕུལ་བ་ལྟར་བུ་སློབ་ཀུན་གྱིས་ཕུལ་བས། རྗེ་
བཙུན་གྱིས་ལྟ་སྟངས་ཤིག་མཛད་ནས། ད་ལྟོས་དང་གསུངས། བལྟས་པས་
ཁོ་གྱེན་ལ་འགྲོ་མ་ནུས་པར་བསྐོར་བ་ལ་སོང་འདུག



• 424 • ： ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེ་ནས་ཉི་མ་འཆར་དུ་ཆ་བ་དང་། རྗེ་བཙུན་ཆེན་པོས་ཡང་སེ་
གོལ་གཏོགས་པ་གཅིག་དང་། ན་བཟའ་རས་འགའི་གཤོག་རྒྱངས་མཛད་
ནས་འཕུར་བྱོན་པས། སྐད་ཅིག་ལ་ཏི་སེའི་རྩེར་ཕེབས་པ་དང་ཉི་མ་ཤར་བ་
མཉམ་དུ་བྱུང་ངོ༌། །དེའི་ཚེ་རྗེ་བཙུན་གྱིས་བརྒྱུད་པའི་བླ་མ་རྣམས་དང་
འཁོར་ལོ་སྡོམ་པའི་ལྷ་ཚོགས་འཁོར་དང་བཅས་པ་དགྱེས་པའི་ཚུལ་དུ་ཁྲ་་་་
ལམ་མེ་བཞུགས་འདུག་པ་མངོན་སུམ་དུ་གཟིགས་པས། ངོ་བོ་མཉམ་པ་ཉིད་
ནའང་རྣམ་པ་ཤིན་དུ་དགྱེས་ཤིང་སྤྲོ་བར་གྱུར་ཏོ། །དེའི་ཚེ་ནཱ་རོ་བོན་ཆུང་
ཡང་ཏི་སེའི་མགུལ་ན་ཡར་སླེབ་བྱུང་བ་ལས། རྗེ་བཙུན་གྱི་ཐུགས་རྗེའི་ཟིལ་
མ་བཟོད་པར་ནམ་མཁའ་ནས་ལྷུང་སྟེ་འོག་གི་རྔ་ཏི་སེའི་ལྷོ་ཕྱོགས་ན་མར་ལ་
རྦབ་ཏུ་ཤོར་བས། ཁོའི་ང་རྒྱལ་དང་དྲེགས་པ་ཉམས་ཏེ། དམན་ས་བཟུང་
བའི་ངང་ནས་ད་ཁྱོད་རྫུ་འཕྲུལ་དང་ནུས་པ་ཆེ་བར་སོང་བས་ཏི་སེ་ཁྱོད་ཀྱིས་
ཐོབ་ཟིན། ང་ལ་གནས་འདི་མཐོང་ས་ཞིག་ཏུ་སྡོད་ས་དགོས་ཟེར།”ཞེས་པས་
གསལ་བ་དང་། བོན་རང་གི་ཁུངས་ནས་ཀྱང་རྔ་ལ་ཞོན་པའི་རྫུ་འཕྲུལ་འདི་
ཡོངས་སུ་གྲགས་པ་ཞིག་སྟེ་《སྲིད་པའི་རྒྱུད་ཀྱི་ཁ་བྱང་ཆེན་མོ་》
[ ༡༢༩ ཤ༦༦ན༦] ལས། “དེར་རྫུ་འཕྲུལ་རྩལ་རྣམས་འགྲན་པ་ལ། །སྟོང་
རྒྱུང་མཐུ་ཆེན་བྱ་བ་དེས། །རྔ་གྲམ་པོ་གཞུང་རྒྱལ་བཅིབས་ནས་ནི། །བར་
སྣང་ཁམས་ལ་འཕུར་ཏེ་གཤེགས། །” ཞེས་པས་གསལ་ལ། བོན་འདིར་ལྡིང་
ཤེས་ཤ་བ་ཞེས་བརྗོད་པ་དེ་དང་ཡང་འབྲེལ་ཡོད་པ་ཞིག་ཏུ་གོ།
་ དམར་མཆོད་ཀྱི་ལོ་རྒྱུས་སྐོར།
བོན་པོ་རྣམས་ཀྱིས་རྔ་ལ་ཞོན་ནས་འགྲོ་བ་དང་།
ཁམ་སའི་ཤ་བ་



སྒྲུང་ལྡེའུ་བོན་གསུམ་གྱི་གཏམ།
• 425 •
མཁའ་ལ་བཏང་བའི་རྫུ་འཕྲུལ་བསྟན་པ་དེ་དག་ཟག་བཅས་ཀྱི་རྫུ་འཕྲུལ་་་་་
ཡིན་རུང་། དེ་ལ་མ་འགྲིག་པ་ཅང་མ་མཐོང་ནའང་། ལོ་རྒྱུས་ཀྱི་ཁུངས་
འགའ་ཤས་ནས་བོན་ཤ་བའི་སྐོར་དེ་དམར་མཆོད་མཁན་གྱི་ཁུངས་སུ་བརྩིས་
པ་དེ་དག་ནི་ངེས་པར་དུ་རྟོག་གཞིག་བྱེད་འོས་པ་དང་བྱེད་དགོས་པ་ཞིག་ཏུ་
སྣང་། དེ་ཡང་《མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་རྒྱུད།》
[༡༩༠ ཤ༩༥བ༤]ལས། “དེ་ནས་བོན་རྣམས་ཇོ་མོ་གླིང་གསུམ་རྒྱལ་པོའི་སྐུ་
རིམ་ལ་འདུས། བན་རྣམས་གླིང་བརྒྱད་དང་། པཎྜི་ཏ་རྣམས་རྟ་མགྲིན་གླིང་
དུ་བཞུགས་པས། བོན་རྣམས་ཀྱིས་ན་རེ། རྒྱལ་པོ་ཆེན་མོའི་སྐུ་རིམ་ཡིན་
པས། ཤ་བ་ཕོ་ར་རྒྱས་དང་། ཡུ་མོ་གཡུ་མཐུར་ཅན། གཡག་ལུག་ར་
གསུམ་ཕོ་སྟོང་མོ་སྟོང་རྒྱལ་པོའི་སྐུ་ཆས་ཡོངས་རྫོགས་དགོས་ཟེར་བས། དེ་
ཐམས་ཅད་རྒྱལ་པོས་མྱུར་མར་སྤྲད། དེ་བཞིན་འཇིག་རྟེན་འདིར་སྲིད་ཚད་
དགོས་ཟེར་བས། ཆོས་རྣམས་སྤྲད། ཆང་སྣ་བརྒྱུད་འབྲུ་སྣ་དགུ་དགོས་ཟེར་
བས་སྤྲད་པས། དེ་རྒྱལ་པོ་ཆེན་པོ་འཁོར་དང་བཅས་བོན་མཇལ་ལ་བྱོན་
ཟེར་བས། རྒྱལ་པོ་བཙུན་མོ་བློན་འབངས་འཁོར་དང་བཅས་པ་བྱོན་ནས་
གཟིགས་པས། དབུས་དེར་བོན་མཁས་པ་མི་དགུ་གྲལ། གཡས་གཡོན་དུ་
མཐུ་ཆེན་མི་དགུ་དང་གཞན་རྣམས་གྲལ། མཆོད་གཡོག་པ་ཡིན་ཟེར་བའི་
གཤེན་བོན་མང་པོས་གྲེ་རེ་ཁུར། བཀྲུ་བོན་ཡིན་ཟེར་བ་མང་པོས་གསེར་
སྐྱོགས་ནང་དུ་ཆུ་མང་པོ་ཁྱེར་ནས་ཤ་བ་སོགས་སེམས་ཅན་རྣམས་ལ་ཁྲུས་་་་་
བཏབ། ནག་བོན་ཡིན་ཟེར་བ་འགས་འབྲུ་ནག་བཏབ། ཞུ་བོན་ཡིན་ཟེར་བ་
འགས་ཞུ་བ་ཞུ་ལེན་མང་པོ་ལྷ་འདྲེ་རྣམས་དང་བསྐོར། གཤེན་བོན་རྣམས་
ཀྱིས་ཤ་ཕོ་རུ་རྐྱང་ཡིན་ཟེར་ནས། ཤི་བའི་སྐེ་བཅད་ནས་མཆོད། དེ་བཞིན་



• 426 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཡག་ལུག་ར་སོགས་སུམ་སྟོང་གི་སྐེ་དུས་ཅིག་བཅད་ནས་མཆོད། དེ་བཞིན་
ཡུ་མོའི་རྐང་བཞི་བྲེགས་ནས་མཆོད། འབྲི་ལུག་ར་སོགས་མོ་རོག་ཡིན་ཟེར་
ནས་སུམ་སྟོང་གི་ཡན་ལག་བཞི་མ་ཤི་བར་བསླ་ནས་མཆོད། དེ་བཞིན་རྟ་
གླང་མཛོ་དྲེའུ་ཁྱི་བྱ་ཕག་རྣམས་ནི་བསད་ལུགས་མི་འདྲ་བ་མང་དུ་བྱས་ནས་
སྤུ་གཞོབ་ཀྱིས་བསམ་ཡས་ཁྱབ་པར་བྱས་ནས་ཤ་སྣས་མཆོད། བཤིག་བོན་
ཡིན་ཟེར་བ་དེས་ཐམས་ཅད་སོ་སོར་བཤིག བསེ་བོན་ཡིན་ཟེར་བ་དེས་ཤ་
རྣམས་བསེ་ནས་དེར་སྣང་བ་ཐམས་ཅད་ལ་འགྱེད། གྲངས་བོན་ཟེར་བ་དེས་
བརྩི། དེ་ནས་ཁྲག་གཟིར་བ་རྣམས་ཀྱིས་ཟངས་མང་པོ་བཀང་ནས་པགས་
པའི་སྟེང་དུ་བསྒྲིགས། ཡང་པགས་པ་ལ་ལའི་སྟེང་དུ་ཤ་ཐམས་ཅད་སྤུངས་
ནས་བོན་གྱེར་འདུག་པས། དེར་རྒྱལ་པོ་བཙུན་མོ་བློན་པོ་རྣམས་ཡིད་མ་
རངས་ཞིང་བལྟས་པས། ཁྲག་ལ་རླངས་པ་ཁོལ། རླངས་པ་ལས་འཇའ་འདྲ་
བ་མང་པོ་འཁྱུག་ཅིང་། གཟུགས་མེད་ཀྱི་སྒྲ་ངན་པ་རྩིར་སྒྲ་དང་མྱོས་སྒྲ་
དང་། ཧུ་ཤུ་ཞེས་པ་དང་། ཧ་ཧ་ཞེས་པ་སོགས་མང་དུ་གྲགས་པས། ཁོ་
རང་རྣམས་ཀྱིས་གཡུང་དྲུང་གི་ལྷ་བསྒྲག ལྕ་བསྒྲག གཡང་བསྒྲག་སོགས་
ཡིན་ཟེར་ནས་ངོ་མཚར་ཏེ་ཤ་ཁྲག་ཐམས་ཅད་དམར་མྱོག་མྱོག་ཏུ་མཆོད་་་་་
འདུག དེར་རྒྱལ་པོས། མཆོད་པ་ངན་པ་འདི་ལེགས་སམ། དྲིས་པས་རྒྱལ་
པོ་ལ་ལེགས། ངེད་བོན་ལ་ཅུང་མ་བཟང་། རྒྱལ་པོ་ཆེན་པོ་ཐུགས་མ་ཆེས་
སམ། ངོ་མི་མཚར་རམ་ཞེས་ཟེར། དེར་ཆོས་རྒྱལ་ནི་ཐུགས་ཡེ་མ་རངས།
གཞན་རྣམས་ཀྱིས་ཅི་ཡིན་ནམ་བསམ་ནས། ཐེ་ཚོམ་མེ་བ་ལ་དབུ་རྩེར་
ཕེབས།” ཞེས་པ་འདིས་བོན་པོ་རྣམས་ཀྱིས་གདུག་རྩུབ་ཆེན་པོའི་སྒོ་ནས་
དམར་མཆོད་བྱས་པའི་ཚུལ་གསལ་བར་བསྟན།



སྒྲུང་ལྡེའུ་བོན་གསུམ་གྱི་གཏམ།
• 427 •
བན་བོན་རྩོད་གླེང་གི་སྐོར།
ལོ་རྒྱུས་འདི་རིགས་ནི་ཆོས་ལ་དད་ཅིང་མོས་པ་ཆེ་བའི་སྐྱེ་འགྲོ་རྣམས་ལ་དང་
བ་བསྐྱེད་པ་དང་། ཆོས་ཀྱི་ཆེ་བ་འདོན་པ་སོགས་དགོས་པ་དང་དགོངས་
གཞི་མང་པོ་ཞིག་ལ་བརྟེན་ནས་བྱུང་བར་ངེས་ཤིང་། དེ་ལྟ་བའི་དགོས་པ་
དང་དགོངས་གཞི་མང་པོ་ནི་བན་དེ་རྣམས་ལ་ཇི་ལྟར་དགོས་པ་ལྟར་བོན་པོ་
རྣམས་ལའང་དགོས་པ་ཆོས་ཉིད་དུ་སོང་གཤིས། ཇི་ལྟར་བན་དེ་རྣམས་ཀྱིས་
བོན་པོས་དམར་མཆོད་བྱེད་ཚུལ་སོགས་ཀྱི་སྒོ་ནས་དམའ་འབེབས་བྱས་པ་དེ་
དང་ཆ་འདྲ་བ་བོན་པོ་རྣམས་ཀྱིས་ཀྱང་བན་དེས་མ་ཉེས་པའི་བྱ་བ་བྱས་ཚུལ་
བཤད་པའི་སྐབས་ཀྱང་བྱུང་ཡོད། དཔེར་ན་ 《 སྲིད་པའི་རྒྱུད་ཀྱི་ཁ་
བྱང་》[༡༣༣ ཤ༦༨ན༣]ལས།“དེ་ནས་ཡང་མངའ་བདག་ཁྲི་སྲོང་ལྡེ་བཙན་
གྱིས། པདྨ་འབྱུང་གནས་དགེ་བ་བྱེད་པ་ལ་གདན་དྲངས་ནས། རྒྱ་གར་པཎྜི་
ཏ་ཡང་མང་དུ་འོངས། དེར་ཆིམས་ཀྱི་བྲག་བོ་ཆེ་ལ་ལོ་གསུམ་མཆོད་པ་
བྱེད། དགེ་བ་བྱས་ཏེ། དམེ་ཤ། རྟ་ཤ། ཁྲག་ངན་དང་། མི་གཙང་བ་ལ་
ཡོན་ཏན་བྱེད། འདྲེ་སྲིན་མང་པོ་བསྒྲུབས་ཤིང་མཆོད། དེར་བོད་ཀྱི་ལྷ་སྲུང་
མ་དགའ་བས། བོད་ཁམས་ཀུན་ལ་ནད་ཡམས་བྱུང་། ཞེས་དང་། 《མི་ལའི་
མགུར་འབུམ་》དུ་ནཱ་རོ་བོན་ཆུང་གི་ལོ་རྒྱུས་བཤད་པ་དེའི་སྐོར་《ཏི་སེའི་་་་
དཀར་ཆག་ཚངས་དབྱངས་ཡིད་འཕྲོག་》[ཤ༤ ༣ན༥] ལས། “དུས་རེ་ཞིག་
ཙམ་ན་ཁོ་དཔོན་སློབ་འགའ་དང་བཅས་ནས་གངས་སྐོར་དུ་སོང་བ་ལ།།
གངས་རིན་པོ་ཆེ་དེ་ནི་བསྐལ་པ་ཆགས་ནས་གཡུང་དྲུང་བོན་གྱི་བླ་རི་དང་་་་
འདུག་གནས་དངོས་སུ་ཡིན་པར་རིག་སྟེ། དེར་ཆགས་སྡང་དབང་གིས་



• 428 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཞབས་འདྲེན་གསོགས་འདོད་ཀྱི་ཕྱིར་ཁོ་རང་གི་སློབ་མ་རས་ཆུང་པ་བྱ་བ་དེ་
ལ་ནཱ་རོ་བོན་ཆུང་དུ་མིང་བཏགས་ནས། ཁོ་བོ་དཔོན་སློབ་གཉིས་ཀྱིས་
གངས་རིན་པོ་ཆེ་ལ་ཞབས་འདྲེན་དང་། བདེན་པ་ཁྱད་གསོད་བཀུར་
འདེབས་སོགས་ཀྱིས་རྒྱལ་ཁམས་རྫུན་གྱིས་བཀང་འདོད་ཚེ།”
ཞེས་སོགས་དང་། ཡང་[ཤ༤༣བ༤]ལས།“བོན་ཆུང་གིས་རྔ་ལ་ཞོན་
ནས་མཁའ་ལ་འཕུར་ཞིང་མར་ལ་རྦབ་སོང་ཟེར་བ་དེ་ཁོ་ཡི་རས་ཆུང་བ་ལ་་་་
གྲུབ་རྟགས་མེད་པས་ཐལ།”ཞེས་བཤད་པ་དེ་དག་གིས་ཤེས་ཐུབ།
ནམ་ཞིག་ཕྱོགས་རེ་བའི་ལྟ་ཚུལ་གྱི་རྩ་བ་ཚུགས་ཕྱིན་ཆད་བསམ་་་་
ཕྱོགས་དེ་དང་འབྲེལ་བའི་བྱེད་སྤྱོད་དང་ལོ་རྒྱུས་དག་ཀྱང་འཕེལ་རྒྱས་སུ་་་་
འགྲོ་ཞིང་། ལྟ་ཚུལ་དེའི་རྗེས་སུ་བཞུགས་པ་རྣམས་ཀྱིས་ལོ་རྒྱུས་རང་རྐང་
བཟུང་བའི་སྒོ་ནས་རང་ཕྱོགས་བསྲུང་ཞིང་བདེན་པ་སྟོན་པ་དང་། གཞན་
ཕྱོགས་སྒོ་བཀུར་དང་བཅས་པས་སྐྱོན་འདོགས་པའི་འགལ་བ་བསྒྲུབ་པ་འདི་
དག་ཀྱང་རིམ་གྱིས་འཕེལ་རྒྱས་སུ་ཆགས་པ་དེ་ནི་ལོ་རྒྱུས་ཡང་དག་ལ་སྒྲིབ་་་་
པའི་སྒྲིབ་པ་ཆེས་ཆེ་བ་ཞིག་ཡིན། ཚུལ་དེ་དག་དང་འབྲེལ་བས་ཆེད་དུ་མ་
བསྒྲུབས་ཀྱང་ལོ་རྒྱུས་རྣལ་མ་དེ་དག་བག་ལ་ཞ་སྟེ་བཅོས་མའི་ལོ་རྒྱུས་དུ་མས་
ཁེངས་པའམ་ལོ་རྒྱུས་ཀྱི་ངོ་བོ་དང་རྣམ་པ་ལ་འགྱུར་ལྡོག་ཐེབས་པའི་སྐབས་་་་
བྱུང་བ་ཡིན། དེ་དག་གི་འཕེལ་རྒྱས་ལ་བརྟེན། བློ་གཟུ་བོར་གནས་པ་དག་
ཀྱང་ཕྱོགས་རེ་བའི་མཐོང་ཕྱོགས་ཤིག་ཏུ་མ་བརྟེན་དབང་མེད་ཡོང་བས་་་་་
མཚོན་ཡང་དག་པའི་ལོ་རྒྱུས་རྣམས་ཉམ་ཉེས་པར་འགྱུར་ཉེན་ཆེ་བས། ལོ་
རྒྱུས་ལ་ངེས་པ་རྙེད་འདོད་ཡོད་པ་རྣམས་ནས་ཕྱོགས་རེ་བའི་གྲུབ་མཐས་བློ་་་
མ་བསྒྱུར་ཞིང་གཟུར་པོར་གནས་པའི་སྒོ་ནས་ལོ་རྒྱུས་ཀྱི་ཁུངས་ལོ་རྒྱུས་་་་་



• 429 •
་ སྒྲུང་ལྡེའུ་བོན་གསུམ་གྱི་གཏམ།
དངོས་ལ་གཏུག་ཅིང་བོད་འདིར་གནའ་དུས་སུ་བོན་ལུགས་ཇི་ལྟར་བྱུང་མྱོང་
བའི་སྐོར་ལ་ཞིབ་འཇུག་ངེས་གཏན་གནང་རྒྱུ་ཅི་ནས་ཀྱང་གལ་ཆེ་བར་་་་་
མཐོང་།
འཕུར་ཤེས་ཇུ་ཐིག
ཇུ་ཐིག་ནི་ཕྱྭ་གཤེན་པ་རྣམས་ཀྱིས་བོན་སྒོ་ཐམས་ཅད་ཕྲ་ལྟས་མོ་་
དང་། སྣང་མཐོང་རྩིས། ནད་གསོ་དཔྱད། འཆི་བསླུ་གཏོ་སྟེ་རྣམ་པ་བཞི་
རུ་བསྡུས་ཏེ་བཤད་ཡོད་པ་ལས་དེ་དག་གི་ཐོག་མ་པྲ་བལྟས་མོའི་ཁོངས་སུ་་་
གཏོགས་ཤིང་། མོ་ལའང་ཡེ་སྲིད་འཕྲུལ་གྱི་ཇུ་ཐིག ཡེ་མཁྱེན་སྒྲ་བླའི་མངོན་
ཤེས། ཡེ་རྗེ་སྨོན་པའི་རྨི་ལམ། ཡེ་དབང་ལྷ་ཡི་བཀའ་བབས་ཏེ་རྣམ་པ་བཞི་
རུ་བསྟན་པ་ལས་ཀུན་གྱི་ཕྱི་མོར་གྱུར་པ་ནི་ཡེ་སྲིད་འཕྲུལ་གྱི་ཇུ་ཐིག་ཏུ་་་་་
གྲགས་པ་འདི་ཉིད་ཡིན།
ཇུ་ཐིག་གི་སྲོལ་ཇི་ལྟར་བྱུང་སྐོར།
ཇུ་ཐིག་གི་སྲོལ་འདི་ཐོག་མར་ཇི་ལྟར་བྱུང་བའི་ཁུངས་ནི་《སྲིད་པ་
འཕྲུལ་གྱི་ཇུ་ཐིག་གི་དཔྱད་དོན་སྣང་གསལ་སྒྲོན་མེ་》
[༤༥༨ ཤ༢༢༩བ༤]ལས། “ལྷ་དང་འདྲེ་དང་བཟང་ངན་ཕན་གནོད་་་་་
སོགས། །གྲུབ་པའི་རང་སྣང་རྟེན་འབྲེལ་བརྡའ་གཟུགས་ཀྱི། །ཡེ་སྲིད་འཕྲུལ་
གྱི་ཇུ་ཐིག་འདི་དག་ཀྱང་། །སྲིད་པའི་དྲོད་མཁན་བརྡའ་ཡི་རོལ་མོར་སྣང་། །
དཔེར་ན་གཟའ་སྐར་ལོ་ཟླ་ཞག་སོགས་བཞིན། །སྐྱེ་དགུའི་ལས་སྣང་རྟེན་



• 430 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། ་
འབྲེལ་དབང་གིས་སྣང་། །དེ་དག་ཇི་བཞིན་གཟིགས་པ་དྲང་སྲོང་ཆེ། །
གཤེན་རབ་མི་བོས་འགྲོ་ལ་ཕན་ཕྱིར་བསྟན། །” ཞེས་དང་། ཡང་
[༥ ཤ༢བ༤ལས། “གཤེན་ཡུལ་འོལ་མོ་གླིང་ཆེན་དུ། །སྟོན་པ་གཤེན་རབ་
མི་བོ་ཆེ། །བལྟམས་ནས་གཤེན་ལོ་གཅིག་གི་དུས། །ཕྱྭ་གཤེན་ལེགས་རྒྱལ་
ཐང་པོ་སོགས། །སྐལ་ལྡན་འཁོར་གྱིས་ཞུས་པའི་ངོར། །ཐེག་དགུའི་དང་
པོ་ཕྱྭ་གཤེན་བོན། །བཀྲིད་དྲང་ལམ་གྱི་སྒོ་རུ་བསྟན།” ཞེས་པ་ལྟར། སྨེ་
ཕྲེང་དང་པོའི་ཤིང་ཕོ་བྱི་བའི་ལོར་སྐུ་བལྟམས་པའི་སྟོན་པ་གཤེན་རབ་མི་བོ་
ཆེས་བསྟན་པར་མཛད་ཅིང་། ཚུལ་དེ་ནི་ཆེས་རིང་བའི་དུས་ནས་ཞང་ཞུང་
དང་བོད་ཀྱི་ཡུལ་རྣམས་སུ་དར་ཞིང་ཁྱབ་རྒྱས་སུ་གྱུར་པ་ཞིག་ཡིན།
ཇུ་ཐིག་གི་ཡིག་ཆའི་སྐོར། །
སྲིད་པ་འཕྲུལ་གྱི་ཇུ་ཐིག་གི་སྐོར་འདི་ནི་ཤིན་ཏུ་རྒྱ་ཆེ་བའི་ཤེས་་་་་
རིག་ཤིག་ཡིན་སྟབས། དེའི་སྐོར་གྱི་ཡིག་ཆ་མཐའ་ཡས་པ་ཞིག་ཡོད་དུ་སྲིད་ .
ནའང་། དུས་དབང་གིས་ད་ལྟ་རང་རེའི་སྤྱོད་ཡུལ་དུ་གྱུར་པའི་དཔེ་ནི་ཆེས་
ཉུང་ངུ་ཞིག་ལས་མི་སྣང་།
དེ་ལྟར་ནའང་མཁས་པ་དང་གྲུབ་པའི་ཁྱུ་མཆོག་འཇམ་མགོན་བླ་་་
མ་མི་ཕམ་འཇམ་དབྱངས་རྣམ་རྒྱལ་(༡༨༤༦-༡༩༡༢)གྱིས་མཛད་པའི་
ཇུ་ཐིག་གི་གཞུང་སྲིད་ན་རིན་ཐང་དང་བྲལ་བ་འདི་ནི་སྔོན་གྱི་ཡིག་ཆ་ཕལ་་་་
མོ་ཆེའི་བཅུད་ཕྱུངས་པ་ཞིག་སྟེ། 《སྣང་གསལ་སྒྲོན་མེ》
[༨༠༨ཤ༤༠༤ བ༥]ལས།“འདི་ནི་མོ་དཔྱད་ཀུན་ལས་མཆོག་ཏུ་གྱུར་པ་ཇུ་
ཐིག་གི་སྲོལ་ཙམ་གནའ་བོའི་དུས་ནས་ཕྱོགས་ཀུན་ཏུ་དར་ནའང་། ཡིག་ཆ་



སྒྲུང་ལྡེའུ་བོན་གསུམ་གྱི་གཏམ། ་ • 431 •
མང་ཞིང་འཐོར་བུར་གནས་པས་མོ་མའི་རིགས་ལ་ཕན་དཀའ་བར་མཐོང་་་་་
ནས་གཅིག་ཏུ་བསྡུ་བའི་འདུན་པ་སྔར་ནས་ཡོད་པ་ལས་དུས་ཕྱིས་མཁས་པ་་་
མཉྩ་གྷོ་ཥ་གུ་ཎས་ཡིག་ཚོགས་བསྡུ་བ་སོགས་བརྩོན་པ་བསྐྱེད་དེ་བསྐུལ་མ་་་་་
མཛད་པས་རྐྱེན་བྱས་ནས། དཔྱད་དོན་སྒྱུ་མ་གསེར་འབུམ། གཏེར་མོ་རིག་
པའི་ཁོང་བསྡོང་། བྲམ་ཟེ་གོང་རུལ། བྲམ་ཟེ་ཀླུ་ཡི་བེར་ནག མ་སང་
འཁོར་ལོ་མདོ་ཆེན། འཁྲུག་པའི་སྟོང་ཐུན་དམར་མོ། ནད་མོ་རིག་པའི་མདོ་
བདུན། ཏི་ཚང་གཡུ་སྒྲོན་གྱི་མན་ངག །ཇུ་ཐིག་སྲིད་པའི་རྒྱུད་འབུམ། ཁོག་
ཆེན་འཕྲུལ་གྱི་རྒྱལ་པོ། གླིང་བཞི་ཉི་མ་འཁོར་རྩིས། སྙན་རྒྱུད་ཉི་མའི་འོད་
ཟེར། སྙན་རྒྱུད་དང་ལྡེའུ་མིག་སྐོར། མ་སང་ཐི་གུ་རང་སྨྲ། མོ་སྡེ་སྲིད་པའི་
གཞི་འབུམ། མགྲོན་མོ་སྲིད་པའི་སྡེ་གཅིག །མོ་མཚོ་སྲིད་པའི་བླ་གནས། ་
དགྲ་ཕྱུ་གསང་བ་ཡང་ཁུག ས་མོ་གསེར་གྱི་ཡང་སྙིང་དང་གཞན་ཡང་བདར་
གྱི་རིགས་ཡིག་རྙིང་དུ་མ་དང་ “མདུད་རྫོང་ཀུན་གསལ་མེ་ལོང་” ཞེས་པ་་་་་
མདུད་རྫོང་ཉེར་ལྔའི་ཉིང་ཁུ་དང་། གྱང་ལ་དབུ་དཀར་མཁས་པས་བཀོད་
པའི་“མདུད་རྫོང་ཁྲ་མོ་གཞུང་ཁྲལ་”ཞེས་པ་དང་། “རྐྱང་དཔྱད་གསལ་བའི་
མེ་ལོང་” མཇུག་དོན་དང་བཅས་པ་ “མདུད་རྫོང་ཁྲ་མོ་གཞུང་འགྲེལ་ལས་་་་
གཏོ་དཔྱད་དཀར་ནག་ཁྲ་གསུམ་བསྟན་པ་”ལ་སོགས་པ་མདུད་རྫོང་དང་། །
དཔྱད་ཀྱི་སྡེ་ཚན་སྣ་ཚོགས་བཀོད་པའི་ཡིག་སྣ་ཤིན་ཏུ་མང་བ་དང་། ཡང་
ཡིག་རྙིང་དུ་མའི་དོན་བསྡུས་ནས་འབར་ཆུང་བཀྲ་ཤིས་རྒྱ་མཚོས་མཛད་པའི་
“མདུད་རྫོང་རྡོ་རྗེ་གསང་བའི་ཐ་རམ་” དང་ “ཁོག་དབུབ་ཁྱུང་ཆེན་ལྡིང་་་་་
བ་” ཞང་ཞུང་གི་མོ་ཡིག་པོད་བཅུ་བདུན་ཙམ་གཟིགས་ཤིང་བཏུས་པ་ “རྒྱུད་
ཆེན་དགོངས་པ་རབས་གསལ་” ཞེས་བྱ་བའི་མོ་ཡིག་ཇོ་བོ་མཁན་བློ་བཟང་་་་



• 432 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མདོ་རྒྱུད་ཀྱིས་སྦྱར་བ་སོགས་མདོར་ན་ཇུ་ཐིག་གི་ཡིག་ཆ་པོད་ཆེ་བ་བཅུ་་་་
གཅིག་གི་གྲངས་ལག་ཏུ་སོན་པ་རྣམས་ལ་བརྟེན་ནས་དེ་དག་གི་དོན་གྱི་སྙིང་
པོ་རྣམས་ཕྱོགས་གཅིག་ཏུ་ལེགས་པར་བསྡུས་ཏེ་སྦྱར།”ཞེས་པས་གསལ་ལ།
དེར་མ་གཏོགས་པའི་ གཞུང་གཞན་དག་མང་ཞིག་ཡོད་པའི་ཚུལ་ཡང་་་་་་
[༨ ༡༠ ཤ༤ ༠༥བ༢） ལས། “འདིར་དེ་སྔ་མ་རྙེད་པའི་ཡིག་ཆ། སྨོན་ཆེན་
གཡུ་ཁ་དྲུག་འདུས། ནག་རིགས་སྲིད་པའི་རྒྱུད་འབུམ། ནད་མོ་གསལ་བའི་
མེ་ལོང་། བཟང་དགུ་སྦས་པའི་ལྡེའུ་མིག །རྩོད་པ་གནམ་ལྕགས་འཁོར་ལོ།
ཡོད་མཚོ་དམར་ནག །རྒྱལ་པོ་སྤྲེལ་དཀར། ཇག་མོ་ཙི་ཙི་དགུ་སོགས། སྤྱིར་
མོ་འདིར་ཡིག་སྣ་མཐའ་མེད་པ་ཡོད་པར་འདུག་པས་དེ་རིགས་རྙེད་ན་་་་་་
གནས་ཆེན་རྣམས་འདིའི་ཁ་སྐོང་དུ་བསྡུ་བར་འོས།” ཞེས་གསུངས་པའི་ཚུལ་
ལ་དཔྱད་ན་ཇུ་ཐིག་ནི་ཧ་ཅང་རྒྱ་ཆེ་ཞིང་། དེའི་ཡིག་ཆ་མཐའ་ཀླས་པ་ཞིག་
ཡོད་པའང་ཤེས་ཐུབ།
ཇུ་ཐིག་གི་རྟེན་བཅའ་བའི་སྐོར། །
སྲིད་པ་འཕྲུལ་གྱི་ཇུ་ཐིག་ལྟར་ལག་ཏུ་ལེན་པའི་ཚུལ་འགའ་ཞིག་་་་་
ཤེས་པར་འདོད་ན། ཐོག་མར་ཇུ་ཐིག་གི་རྟེན་ཇི་ལྟར་བཅའ་དགོས་པ་འདི་
མ་ཤེས་ཐབས་མེད། དེའི་ཚུལ་ཙམ་ནི་《སྣང་གསལ་སྒྲོན་མེ》 ་.
[༨ ༡༤ ཤ༡ན༡] ལས། “ལུག་གཡང་མོ་ཁྱུ་བརྒྱ་མཚོ་མོ་དལ་ཆེན་གྱི་འགྲམ་
དུ་བསྐོར་ནས། ལུག་ཆེ་བ་ཐོད་དཀར་བོང་མིག་ལ་དར་གྱིས་བརྒྱན་པར་
བྱས་ནས་གྱེན་དུ་བཏང་། ཁྱི་སེ་མཁལ་ནག་ལ་བཟློག་གཏོ་བཀལ་ནས་ཐུར་
དུ་བཏང་། ནག་པོ་དཔྱི་དཀར་ (156） ལ་རྣ་དར་དཔུང་རྒྱན་བྱས་ནས་ལྷ་



• 433 •
སྒྲུང་ལྡེའུ་བོན་གསུམ་གྱི་གཏམ།
དང་སྲུང་མ་ལ་འབུལ། རྒྱ་རྩ་བཞིན་བཟང་ (157) དང་དམར་རྩ་མཚལ་ཁ།
（158) སྔོན་པོ་ལྕགས་ཁ། (159) ཀ་བ་བོང་མིག་(160)དང་བཞི་མགོན་ར་
ཕྱུགས་པ་མིག་དང་དབང་པོ་མ་ཉམས་པ་དེ་རྣམས་ཀྱི་སོག་བལ་གཡས་་་་་
གཡོན་ནས་འདབ་མ་གསུམ་གསུམ་བླང་བའི་བལ་ལ་གཞི་བྱས་ཏེ། དེའི་ནང་
དུ་བསྲེ་རྒྱུ། ར་དཀར་མོའི་ཨག་ཚོམ། དྲེད་མོང་གི་རྣ་བའི་སྤུ། རི་སྤྱང་གི་རྔ་
ལྗགས། འབྲོང་གི་རྩིད་པ། སྟག་གཟིག་གི་སྤུ། བྱ་རྒོད་ཐང་དཀར་གྱི་
ལྟག་སྤུ། ཕུང་སྲི་རྔ་མང་གི་དཔུང་རྩིད། རྟ་མཆོག་མཚལ་བུའི་རྔོག་མ། རི་
སྤྱང་སྔོན་མོས་བསད་པའི་ལུག་གི་སོག་བལ་བཅུ་གསུམ་དང་བཅས་པ། བུ་
མོ་ཕ་མ་འཛོམ་པ་གསུམ་གྱིས་དུས་ཚེས་བཟང་པོར་སྔ་དྲོ་གསུམ་ལ་སྔ་བཀལ་
བྱས། ཉིན་གུང་གསུམ་ལ་བཞི་སྒྲིལ་བྱས་ཏེ། ནང་རྐྱ་ཕྱི་རྐུ་བཞི་ཡོད་པ། །
སྦོམ་ན་བྱ་རྒོད་ཀྱི་སུག་པ། ཕྲ་ན་ཨབ་ཐོང་གི་རྒྱུ་མ་ཙམ་པ་ཐིག་གུ་ལྔ་ནི་རིང་
ཐུང་ཁྲུ་དོ་པ། མོ་རྟ་འདོམ་གསུམ་མམ་འདོམ་གང་བ། སོ་སོའི་རྩེ་མོར་ཁ་
བུམ་མཛུབ་གང་བ་དར་སྐུད་དམ་རས་སྐུད་མ་འབྱོར་ན་བལ་སྐུད་ཀྱིས་ཀྱང་་་་
རུང་སྟེ། གྲངས་བརྒྱད་དམ་ཡང་ན་སུམ་ཅུ་ཡོད་པ་བྱས་པ་མོ་རྟའི་ཁྲུ་དོའི་
མཚམས་སུ་ཤེས་བཞི་མཚོན་བྱེད་ཁ་བུན་བཞི་བཏགས་པ། དེར་དངུལ་
དཀར་མེ་ལོང་བཏགས། ཁ་བུན་ཐམས་ཅད་སྔོན་པོ་ཆིག་རྐྱང་ངམ་དཀར་
སེར་དམར་ལྗང་སྔོ་ནག་གི་མདོག་སོ་སོར་བྱས་ཀྱང་རུང་། ཁ་ཚུབ་བདུན་
བརྒྱ་ཉི་ཤུ་བཏབ་པ། ཁ་བུན་མཐོ་བརྒྱད་བྱ་རྒོད་ཀྱི་སུག་རིས་སུ་བཏགས་
པའམ་མཛེས་ཆོས་སུ་ཚར་ལོའི་རྣམ་པར་རྐེ་དཀྲིས་དང་ཁ་བུན་གྱི་གོང་དུ་ཁ་
དོག་ལྔ་པའི་དཀྲིས་སོགས་མཛེས་ཆོས་མཐོང་བརྒྱུད་ལྟར་བྱ་ཞིང་། ཕྱི་ནང་
གསལ་བའི་ཤེལ་དཀར། འུག་པའི་སྤུ་རྒྱུ། སྟག་རས། གཟིག་རས། གཡི་



-
• 434 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དཀར་དང་གསའ་ཡི་སེན་མོ་གླག་གི་ཕྱི་སྡེར་སྟག་གཟིག་གི་སྡེར་མོ་རྣམས་་་་་
དང་། རིན་ཆེན་སྣ་ལྔ། གཡུ་བྱེར་དུང་སོགས་སྒྲོན་མ་རིན་ཆེན་སྣ་ཚོགས་
ཀྱང་ཤེས་མཐོང་རྣམས་སུ་ཅི་རིགས་པར་གདགས། གཞན་ཡང་མགྲོན་ཡག་
（161）གི་སོ་སེན་དང་། བཀྲ་ཤིས་པའི་རྫས་སོགས་ཅི་རིགས་དང་དར་སྣ་
ཚོགས་བཏགས་པར་བྱ་ཞིང་། བགེགས་བསྐྲད་དུག་ཕྱུང་ཁྲུས་བསང་བྱས་ལ་
ཝེར་མའི་རྟེན་དུ་བསྒྲུབ་པར་བྱའོ།།”ཞེས་སོ།།
ཇུ་ཐིག་ལག་ལེན་གྱི་སྐོར། །
ཇུ་ཐིག་ཤར་བ་སྐྱ་དྲུག་ཅེས་སུ་གྲགས་པའི་ཐིག་གུ་རིང་ཐུང་དྲུག་་་
ཡོད་པ་དེ་དག་གི་སྣེ་ཟུང་རེ་ཉིས་གཤིས་བྱས་པའི་རྩེར་མདུད་པ་རེ་བོར་་་་
དེ་འདྲ་བའི་མདུད་པ་བཞི་དང་། ལྷག་མ་ལག་པ་རེས་ཐིག་གུ་ཟུང་རེ་དམ་
དུ་ཟིན་པ་ཐད་ཀར་ཁ་ཕྱེས་པ་དེའི་མདུད་ཚུལ་གྱི་རྣམ་པ་སོགས་ལ་ཞིབ་་་་་
འཇུག་བྱེད་དགོས་པ་ཡིན། དེའང་ཐེངས་བཅུ་གསུམ་གྱིས་བར་དུ་གདབ་
དགོས་ཤིང་། ཐེངས་རེ་བཞིན་གྱི་མདུད་པ་ཇི་ལྟར་བྱུང་བ་རྣམས་བརྟག་བྱ་
གང་ཡིན་གྱི་མིང་དང་མཚན་མ་བྲིས་པ་དེར་ཆོ་ལོ་སོགས་ཀྱིས་རྟགས་བྱེད་་་་་
ཅིང་། རིམ་གྱིས་ཁ་དམར་གྱི་སྐོར་ལ་རྟོག་གཞིག་བྱ་དགོས་པ་ཡིན། ཇུ་ཐིག་
གདབ་པའི་སྔོན་འགྲོར་མེད་དུ་མི་རུང་བ་ནི་སྲིད་པ་རྒྱུད་ནས་བྱུང་བ་རྣོ་་་་
མཐོང་མོ་ལྷའི་རྒྱལ་པོ་དཀྱིལ་ཆེན་ཕུ་ཝེར་མཆེད་གསུམ་དང་། སྲིང་མོ་ཙ་
མིན་མཆེད་གསུམ། ཕྱའུ་གཡང་དཀར་དང་བཅས་པྟའི་ལྷ་བདུན་བསྙེན་
ཅིང་། ལེགས་པར་བསྒྲུབས་ནས་མོ་གདབ་པའི་དུས་སུ་སྣང་སྲིད་ཕྱུའི་ལྷ་
ཚོགས་རྣམས་མཆོད་ཅིང་མོ་བདར་བའི་སྒྲུང་ལ་འཇུག་དགོས་པ་དེ་དག་ཡིན་



སྒྲུང་ལྡེའུ་བོན་གསུམ་གྱི་གཏམ། • 435•
ལ་ཚུལ་འདི་དག་ནི་ཇུ་ཐིག་གི་གཞུང་རྣམས་ནས་ཤེས་དགོས་པ་ཡིན།
་ ཇུ་ཐིག་གི་མདུད་པའི་སྐོར། །
ཇུ་ཐིག་གི་མདུད་པའི་གྲངས་མི་འདྲ་བ་དུ་མ་ཞིག་ཡོད་པའི་ཚུལ་ནི་
《སྣང་གསལ་སྒྲོན་མེ》 [༤༥༧ ཤ༢༢༩ན༥] ལས། “དེ་ལྟར་སྲིད་པའི་བླ་
མདུད་ལ། །ཞིབ་ཚགས་བྱས་ན་དྲུག་བརྒྱ་ཡོད། །སངས་ཁྲི་ཕྲག་འབུམ་
(162)ཞེས་སོགས་བཤད། །བཔ་སྐྱེན་པ་བསྡུས་པས་སུམ་བརྒྱ་དྲུག་ཅུ་ཡོད། །
བརྒྱག་གིས་བསྒྱུར་བ་མི་འདྲ་ཁྲི་ཙམ་ཡོད། །བརྒྱག་གཙོ་བོ་བདུན་བརྒྱ་ཉི་
ཤུར་འདུས། །དེའང་གཡས་འཁོར་གཡོན་འཁོར་དང་། །གཡས་དང་གཡོན་
དུ་བཏགས་ལུགས་དང་། །སྟེང་དང་འོག་ཏུ་བཏགས་ལུགས་དང་། །མདུད་
སྒོ་ལག་གིས་ཟིན་ཚུལ་དང་། །རྗེ་ཚ་ལ་སོགས་སོང་ཚུལ་གྱིས། །དབྱེ་བ་བྱས་
ན་གྲངས་མེད་འོང་།།”ཞེས་དང་། ཡང་[༨༠༢ཤ༤༠ ༡བ༣]ལས། “སྒྱུ་མ་
གསེར་འབུམ་ལས། དཔྱད་པའི་མན་ངག་ཟེར་ཙ་ན། །མོ་མདུད་སུམ་བརྒྱ་
དྲུག་ཅུ་ལ། །དྭངས་མ་བརྒྱ་དང་ཉི་ཤུ་དེ། །ལྷ་ཁམས་སྲིད་པའི་བླ་གནས་
ཡིན། །མཛངས་མ་བརྒྱ་དང་ཉི་ཤུ་དེ། །མི་ཁམས་སྲིད་པའི་བླ་གནས་ཡིན། །
སྙིགས་མ་བརྒྱ་དང་ཉི་ཤུ་དེ། །འདྲེ་ཁམས་སྲིད་པའི་བླ་མདུད་ཡིན། །དེ་ཙ་
ན་མ་ནོར་སོ་སོར་དཔྱོད། །ཤེས་པའི་མན་ངག་ཟེར་ཙ་ན། །མདུད་པ་སུམ་
བརྒྱ་དྲུག་ཅུ་ལ། །མོ་མིང་སུམ་བརྒྱ་དྲུག་ཅུ་ཡོད། །བརྒྱག་ཁ་བདུན་བརྒྱ་ཉི་
ཤུ་ཡོད། །བྲག་ལ་ཁྲི་དང་སད་ལ་འབུམ། །ཁ་ནས་ཤོད་ལ་ཡིད་ལ་ཞོག།”
ཅེས་གསུངས་པ་ལྟར་རྣམ་པ་མི་འདྲ་བ་ཤིན་ཏུ་མང་པོ་ཞིག་ཡོད། འོན་ཀྱང་
མདུད་པའི་རིགས་དེ་ཀུན་གྱི་གཞི་དང་རྩ་བར་གྱུར་པ་ནི་དིང་དིང་དང་།



• 436 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྐྱིན་དིང་གལ་བར་སོགས་དྭངས་མའི་མདུད་པ་ཉི་ཤུ་རྩ་བཞི་སྐུམ་དང་། བྱ་
རལ། ལི་ཡན་སོགས་སྙིགས་མའི་མདུད་པ་དགུ་སྟེ། སྐུ་ཞིབ་རྩ་བའི་མདུད་
པ་སུམ་ཅུ་རྩ་གསུམ་ཡོད་ཅིང་དེ་དག་ལས་འཕྲོས་པས་གྲངས་ཀྱིས་མི་ཆོད་པ་
ཞིག་ཏུ་འགྱུར་བ་ནི་《སྣང་གསལ་སྒྲོན་མེ》 [༡༩ ཤ༡༠ན༤] ལས། “དིང་
དིང་ཁོ་ནའི་རྣམ་གྲངས་ལ། །མོག་རོ་རྟ་ཡི་སྤུ་ཙམ་ཡོད། །དིང་དིང་མི་ཤེས་
མོ་པ་མེད། །དིང་དིང་ཤེས་པ་མོ་མ་མེད། །ཞེས་པ་མོ་མཁན་ཡོངས་ལ་
གྲགས། །”ཞེས་གསུངས་པས་གསལ་བར་བསྟན།
ཇུ་ཐིག་ལག་ལེན་གྱི་སྤྱོད་པའི་སྐོར།
， ཇུ་ཐིག་གི་ལག་ལེན་དངོས་ཀྱི་སྤྱོད་པ་ཇི་ལྟར་སྤྱད་དགོས་པའི་སྐོར་
ནི་《གཟི་བརྗིད》[༤༠༧ ཤ༢༠༤ན༦]ལས།“ ཐོག་མར་འཇུག་པའི་རིམ་པ་
ལ། སེམས་བསྐྱེད་སྙིང་རྗེའི་གཞི་བཟུང་ནས། །འགྲོ་ལ་ཕན་པའི་སེམས་ལྡན་
ཞིང་། །མོ་རྩིས་གཏོ་དཔྱད་གང་བསླབ་ཀྱང་། །མཁས་པར་བྱ་ལ་ཤེས་པར་
བྱ།། །ཞེས་དང་《སྣང་གསལ་སྒྲོན་མེ་གྲངས་པའི་ལུང་》[༨༠༣ན༦]ལས།
“ཕྱྭ་གཤེན་སྲུང་བའི་དམ་ཚིག་དགུ། །མི་དབང་ཡས་དང་ཐོད་མི་
བཀྱེ (163)། །མ་མཐོང་ལྷ་དང་འདྲེ་མི་བཟུང་། །སེམས་ཅན་སྲོག་ལ་གཟན་
མི་བསྐུར། །ཕུ་ཝེར་གཤེན་གྱི་ལྷ་མི་སྤང་། །ལྟ་བས་དམིགས་པའི་རྟེན་མི་
བཅའ། །སྤྱོད་པས་གཞན་གྱི་ཡས་མི་བསྐྱེལ། །མི་འགྲོ་ཡས་དང་གླུད་མི་
བསྟན། །ཚོད་ཡོད་སྨན་དང་ཟས་མི་སྦྱར། །ཐེ་ཚོམ་མེ་དང་གཏར་མི་བྱ།།”
ཞེས་སོགས་གསུངས་པ་དེ་དག་གིས་ཤེས་ཐུབ།



སྒྲུང་ལྡེའུ་བོན་གསུམ་གྱི་གཏམ།
• 437 •
ཇུ་ཐིག་གི་དགོས་པའི་སྐོར།
སྟོན་པ་གཤེན་རབ་མི་བོ་ཆེས་རྒྱུ་མཚན་ཅི་ཞིག་ལ་དགོངས་ནས་་་་་
སྲིད་པ་འཕྲུལ་གྱི་ཇུ་ཐིག་འདི་བསྟན་པ་དང་། དེའི་རྗེས་སུ་འཇུག་པ་རྣམས་
ཀྱིས་ཇུ་ཐིག་གི་སྐོར་ལག་ལེན་བྱེད་པ་ལ་དགོས་པ་ཁྱད་པར་ཅན་ཅི་དང་ཅི་་་
ཞིག་ཡོད་པའང་《སྣང་གསལ་སྒྲོན་མེར་དྲངས་པའི་ལུང་》
[༨༠༤ ཤ༤༠༢བ༣]ལས།“དང་པོ་ཕྱྭ་གཤེན་ཐེག་པའི་སྒོ་རུ་འཇུག །
འགྲོ་ལ་ཕན་བྱེད་སྣང་སྲིད་དགའ་བ་བསྐྱེད། །བདག་ཀྱང་བོན་
སྒོ་རིམ་པར་འཆད་ཚུལ་ལ། །མི་ལོ་བརྒྱ་ལོན་གཤེན་ལོ་གཅིག་ལོན་ནས། །
ཐེག་པ་ཆེན་པོ་ཕྱྭ་གཤེན་འཆད་པར་བྱེད། །སྐྱོན་ཡོན་སྔ་ལྟས་ལེགས་ཉེས་
དྲང་ཤན་འབྱེད། །བདེན་རྫུན་ཡོ་དྲང་ཆག་དང་ཚད་ལ་གཞལ། །ནད་གསོ་
འཆི་སློང་ཚེ་གཡང་དཔལ་གསུམ་བསྐྱེད། །འགྲོ་ལ་ཕན་བདེ་རིམ་པར་ཤུགས་
ཀྱིས་འབྱུང་། །དར་ཙམ་བདེ་ཡང་ཡོན་ཏན་བསམ་ལས་འདས། །སེམས་
ཅན་དགའ་བ་བོན་གྱི་རབ་མ་ཡིན། །དེ་ཕྱིར་གང་ལ་གང་དགོས་ཕན་ཐོགས་
བྱ། །ལུས་སྲོག་ཡིན་ཀྱང་དེ་ཡི་ཕྱོགས་ལ་གཏོང་། །རང་དོན་མེད་ན་འགྲོ་
དོན་དེ་ཡིན་མོད། །སེམས་བསྐྱེད་རྩ་བ་ཆ་གཅིག་དེ་ལ་ཐུག །ཕྱྭ་གཤེན་
ལེགས་རྒྱལ་གཙུག་ཕུད་ཐུགས་དཀྱིལ་ཞོག །” ཅེས་དང་། དེའི་འབྲས་བུ་
ཡང་། འབྱུང་བ་ལྔ་ཡི་ཁོག་རྡུང་ལས། །རྒྱལ་བའི་བཀའ་དང་འཕགས་པའི་
ལུང་། །བདེན་པ་ཚད་དུ་བརྗོད་པ་ན། །བདག་གཞན་དོན་གཉིས་འགྲུབ་
པར་འགྱུར། །” ཞེས་དང་། ལྷག་པར་དུ་འཇམ་མགོན་བླ་མ་མི་ཕམ་རྣམ་
པར་རྒྱལ་བ་ཉིད་ཀྱི་ཞལ་སྔ་[༨༠༥ ཤ༤ ༠༣ན༥]ལས།“མྱ་ངན་གཉེར་མས་



• 438 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གདོང་ལ་སྨ་ཕབ་པ། །ཆུ་རྙོགས་དྭངས་པ་བཞིན་དུ་བཤིག་བྱས་ནས། །
དགའ་བའི་བཞིན་རས་ཉ་རྒྱས་ཟླ་བའི་གཟུགས། །འཛུམ་པའི་འོད་དཀར་
འགྱེད་པ་འདི་ཡིས་ནུས། །སྲོག་གི་ལྗོན་པར་གཟས་པའི་བདུད་ཀྱི་གྲི། །བླ་ཡི་
ནོར་བུ་རྐུ་བ་འདྲེའི་ལྕགས་ཀྱུ། །མི་མངོན་བཞིན་དུ་བརྐྱང་བ་དེ་དག་ཀྱང་། །
མི་ལ་སྤྲོན་པར་བྱེད་པར་འདི་ཡིས་ནུས། །འཆི་སློང་ནད་གསོ་བྱེད་པའི་
བདུད་རྩི་དང་། །དབུལ་ཕྱུག་རྨང་པོ་འཕེལ་བའི་ནོར་བུ་དང་། །ཁས་ཞན་
བཙན་པོར་བྱེད་པའི་ལས་ཐམ་གསུམ། །འདི་ལ་བརྟེན་ན་དཀའ་བ་མེད་
པར་རྙེད། །རྒྱུས་མེད་ལམ་དུ་ནོར་མང་མགྲོན་པོ་བཞིན། །སྲིད་པར་སྲེད་
པས་རྒྱུ་བ་དོན་མཐུན་ཚོགས། །ཕྱི་ནང་ཉེར་འཚེའི་དགྲ་ཡི་ལམ་སྒུག་ལས། །
བྱོལ་བའི་བྱ་གཏོང་འཕྲུལ་གྱི་ཇུ་ཐིག་ཡིན། །དུས་དང་ཕྱོགས་སུ་གང་ཞིག་
དོན་གཉེར་ན། །མི་མཐོང་མི་ལ་ས་འོག་གཏེར་བཞིན་དུ། །ལེགས་ལམ་སྣང་
བའི་སྒོ་དེ་འདི་ཡིན་ཞེས། །གསལ་བོར་སྨྲ་བ་འཕྲུལ་གྱི་ཇུ་ཐིག་ལགས། །འདི་
ནི་ཀུན་སྙོམ་ཀུན་ཕན་ཀུན་ལ་མཁོ། །དེ་ཕྱིར་གཤེན་རབ་སྟོན་པ་ཐུགས་རྗེ་
ཅན། །ནམ་མཁའ་ལྟ་བུའི་ཐུགས་དང་ལྡན་ན་ཡང་། །དམན་ལ་བརྩེ་བས་
བཀྲིད་དྲང་ལམ་འདི་བསྟན། །རྟེན་འབྲེལ་མི་བསླུར་ཡིད་ཆེས་ལྟ་བ་ཡིན། །
དད་བརྩེས་རྩེ་གཅིག་འཇུག་པ་བསྒོམ་པ་ཡིན། །ཕྱོགས་མེད་བླང་དོར་སྟོན་
པ་སྤྱོད་པ་སྟེ། །རང་ཕན་གཞན་ཕན་མོ་ཡི་འབྲས་བུ་ལགས། །དོན་ཆུང་མོ་
ལ་མཁས་པས་ཅི་བྱ་ཞེས། །ཤེས་མེད་ཁ་གཡས་སྨྲ་བས་སྟོང་སྐད་སྒྲོགས། །
འགག་ལ་ཐུག་ཚེ་བླུན་པོའི་སྤྱི་བརྟོལ་གྱི། །རྫུན་ལུང་གསེར་གྱིས་ཉོ་བ་མཁས་
པ་མིན། །མངོན་ཤེས་ལྡན་པའི་དྲང་སྲོང་གིས་བསྟན་པའི། །རྣོ་མཐོང་
འཕྲུལ་གྱི་མོ་པྲའི་བདེན་ཚིག་ལ། །ཕན་བདེ་འབུམ་ཕྲག་སྒྲུབ་པའི་ལུང་ཡིན་



• 439 •
སྒྲུང་ལྡེའུ་བོན་གསུམ་གྱི་གཏམ། །
ཞེས། །ཡིད་ཆེས་ལྡན་པ་བློ་ལྡན་མཁས་པའི་ཚུལ།།” ཞེས་གསུངས་པ་དེ་དག་
གིས་གསལ་པོར་ཤེས་ཐུབ་པ་ཡིན།
དྭངས་མའི་མདུད་པ་གསུམ་གྱི་དཔེ།
ཁྱུང་བརྒྱད།
ཁྱུང་བརྒྱད་དུང་མཚོ་སྡེ་བཞི།།
ཁྱུང་བརྒྱད་མཛོ་ཕོ་རུ་རིང་ཡིན།།
ཁྱུང་དཀར་མཛོ་ཡི་བླ་མདུད་ཡིན།།
མཁའ་ལྡིང་ཁྱུང་གི་མོ་མདུད་ཡིན།།
ཀླུ་གཉན་མཛེ་ལྷོག་འདུལ་མི་ཡིན།།



• 440 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གལ་བར།
གལ་བར་རི་རྒྱལ་ལྷུན་པོ།།
ཡབ་ལྷ་བདལ་དྲུག་བླ་གནས་ཡིན།།
དབུས་ཀྱི་རི་རྒྱལ་ལྷུན་པོ་ཡིན།།
འདི་ཡེ་སྨོན་སྲིད་པའི་རིང་ལ་བབས།།
ཡེ་ངམ་གཉིས་ཀྱི་ས་མཚམས་ན།།
མཐུ་ཆེན་ཝེར་མས་མཁར་ཞིག་བརྩིགས།།
སྲང་ཟོ།
སྲད་ཟོ་རུས་པའི་རྒྱལ་པོ་ཡིན།།
སྲིད་པའི་གཞན་རྒོད་རིང་ལ་བབས།།
ཕ་ནི་རི་བོ་གངས་ཅན་ཡིན།།
མ་ནི་གདུགས་བྱེད་ཐོད་པ་ཡིན།།
ཕོ་བྲང་མི་ཕམ་རྒྱ་མཚོ་ཡིན།།



སྒྲུང་ལྡེའུ་བོན་གསུམ་གྱི་གཏམ།
• 441 •
སྒྲོལ་ཤེས་འཕྲུལ་བོན།
འཕྲུལ་བོན་ནི་སེམས་ཅན་མ་རིག་པས་ནོན་ཅིང་རྐྱེན་གྱིས་གོལ་་་
བར་གྱུར་པ་རྣམས་བར་ཆོད་བགེགས་ཀྱི་རྐྱེན་ལས་ཐར་བར་འགྱུར་བ་དང་།
འཇིག་རྟེན་གྱི་དྲེགས་ཚོགས་རྣམས་དབང་དུ་བསྡུ་བ་དང་། དགྲ་བགེགས་
ལོག་འདྲེན་གྱི་ཚོགས་ཐམས་ཅད་ཚར་ཐག་གཅད་པ་དང་། བསྟན་པ་བཤིག་
པའི་དགྲ་བོ་རྣམས་བསྒྲལ་བར་བྱ་བའི་སླད་དུ་འཕྲུལ་གཤེན་བོན་གྱི་སྒོར་་་་་་
འཇུག་ཅིང་། དབེན་པའི་གནས་བཟུང་། བརྟེན་པའི་རྫས་བསག རྫུ་
འཕྲུལ་གྱི་ལྷ་བསྒོམ། དྲག་པོའི་སྔགས་བཟླ། ཕྱི་ནང་གི་མཚམས་གཅད་དེ་
ཡེངས་མེད་ཀྱི་ངང་ནས་བསྙེན་པ་དང་། སྒྲུབ་པ་དང་། ལས་སྦྱོར་གྱི་རིམ་པ་
འདི་གསུམ་ལ་འཇུག་ནས་མཐར་ཕྱིན་པར་བྱེད་ཅིང་། དེས་ནི་འགྲོ་བའི་
རྐྱེན་བསལ་ཞིང་མི་མཐུན་པའི་བར་ཆད་ཀྱི་ཚོགས་ཀུན་བཟློག་པ་དང་། །
བསྟན་པའི་སོ་གཟུག་ཅིང་ལོག་ལྟ་ཅན་རྣམས་ཆམ་ལ་དབབ་པར་བྱེད། དེ་
ཡང་བསྟན་པ་དང་འགྲོ་བའི་སྤྱི་དོན་དུ་དམིགས་པ་ལས་ཡིད་ལ་བརྣག་པའི་་་
ཞེ་སྡང་རང་མཚན་པས་བྱེད་པ་མ་ཡིན་ལ། གསད་གཅད་དབབ་གསུམ་
དང་། བསྒྲལ་བའི་ལས་སོགས་ཅི་ལྟ་བུ་ཞིག་བགྱིས་ཀྱང་རུང་སྙིང་པོའི་དོན་
ལས་མ་གོལ་བ་ཞིག་དགོས་པ་ཡིན། །
བསྙེན་པའི་སྐོར།
བསྙེན་པ་ཞེས་བྱ་བ་དེ་ནི་དཔོན་གསས་ལྷ་ལ་ཇི་ལྟར་བསྙེན་པའི་ཡ་



• 442 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚུལ་ཏེ། དེ་ཡང་ཐོག་མར་མེད་དུ་མི་རུང་བ་ནི་མཚན་ཉིད་དང་ལྡན་པའི་བླ་
མ་དམ་པ་ཞིག་བཙལ་དགོས་པ་དེ་ཡིན། དེ་ཡང་སྐུ་མི་འགྱུར་བ་རི་བོ་ལྟ་བུ།
གསུང་མི་འགྱུར་བ་རྒྱ་མཚོ་ལྟ་བུ། ཐུགས་མི་འགྱུར་བ་ནམ་མཁའ་ལྟ་བུ། །
མཁྱེན་པ་དང་། བརྩེ་བ་དང་། མཐུ་དབང་བྱིན་རླབས་ཕུན་སུམ་ཚོགས་
པའི་མངའ་བདག་ཅིག་དགོས་པ་ཡིན། དེ་ལྟ་བུའི་བླ་མ་དེ་ལ་མོས་འདུན་གྱི་
སྒོ་ནས་བཙལ་བ་དང་། མ་ཕྱིར་བུ་འབྲེང་བ་ལྟ་བུས་བཙལ་བ་དང་། ལམ་
འཇིགས་སར་སྐྱེལ་མ་ལྟ་བུས་བཙལ་བ་དང་། མཛའ་མཐུན་རྗེས་སྙེགས་ལྟ་
བུས་བཙལ་བ་སྟེ་བཙལ་ཚུལ་རྣམ་པ་བཞི་ཡང་དག་པས་བཙལ་བའི་རྗེས་སུ་་་
སྒོ་གསུམ་ཆིག་དྲིལ་གྱིས་བསྟེན་ཅིང་འཕྲུལ་གཤེན་བོན་གྱི་གདམས་པ་རྣམས་
ཞུ་དགོས་པ་ཡིན། །
ལུ ས་བསྐྱེད་པའི་དྲིན་ཆེན་ཕ་མ་དང་། སེམས་བསྐྱེད་པའི་རྡོ་རྗེའི་
སློབ་དཔོན་དང་། མཐུན་པའི་གྲོགས་བསྐྱེད་པའི་ལྷ་གསས་ལྕམ་གསུམ་པོ་དེ་
རྣམས་ནི་ཁོག་པའི་སྙིང་དང་དཔྲལ་བའི་མིག་གམ་ལུས་ཀྱི་གཙོ་བོ་མགོ་ལྟར་་་་
ཤིན་ཏུ་གཅེས་པས་བསྙེན་པར་བྱ་དགོས་ལ། དཔོན་གསས་ལྷ་ལ་བསྙེན་
ཅིང་། མན་ངག་ལ་གོམས་འདྲིས་བྱེད་པ་དང་། བྱིན་རླབས་ཀྱི་དབང་དང་
ལྡན་པར་བྱ་བ་དང་། ཡི་དམ་ལྷ་ཡི་རྫོང་ལ་ཞེན་པ། སྙིང་པོའི་སྔགས་ཀྱིས་
བརླབ་པར་བྱ་བ། ཏིང་ངེ་འཛིན་གྱི་གོ་ཆ་བགོ་བ་དེ་རྣམས་ནི་དཔོན་གསས་
ལྷ་ལ་ཇི་ལྟར་བསྙེན་པར་བྱ་བའི་རིམ་པ་རྣམས་ཡིན། དེ་ལྟར་དུ་བསྙེན་པས་
བདག་ལ་ཕན་པའི་ཐུགས་རྗེ་དང་གཞན་ལ་ཕན་པའི་ཐབས་མཆོག་དེ་གཉིས་
ཟུང་དུ་འབྲེལ་བས་མཐར་ཕྱིན་པའི་ཡོན་ཏན་རྣམས་འབྱུང་ཐུབ་པ་ཡིན།
་



སྒྲུང་ལྡེའུ་བོན་གསུམ་གྱི་གཏམ།
• 443 •
སྒྲུབ་པའི་སྐོར། །
སྒྲུབ་པ་ཞེས་བྱ་བ་དེའི་ཚུལ་ནི། རི་བྲག་འཇིགས་སུ་རུང་བའམ་
བརྒྱན་པའི་གནས་ཀྱི་བྱེ་བྲག་རྣམས་དང་། དཀྱིལ་འཁོར་ལྷའི་སྟེགས་བུ།
བུམ་པ་དང་། གཏོར་མ་ལ་སོགས་པ་རྣམས་དར་གྱི་ལྡིང་གུར་དང་བླ་རེ་
དང་། ཡོལ་བ། གདུགས།རྒྱལ་མཚན་ལ་སོགས་པའི་རྒྱན་གྱིས་སྤྲས་ཤིང་
གཙང་མའི་ཕུད་སྣ་ཚོགས་པས་ཕྱི་གཡེན་བསྐང་ནས་སྒྲུབ་རྟེན་ལྷ་རྫས་རྣམས་
ཡིད་དུ་འོང་བར་བཀྲམ་པ་སོགས་བཅའ་གཞིའི་བྱེ་བྲག་རྣམས་ལེགས་པར་་་་་
འདུ་བྱས་ཏེ། དེ་བཞིན་ཉིད་སྣང་རྒྱུས་བསྐྱེད་པ་ཏིང་ངེ་འཛིན་གྱི་བྱེ་བྲག་
དང་། སྙིང་པོ་འབྲུ་གསུམ་གྱིས་ལྷ་སྐུ་ཐིག་ལེ་བཞུ་འདུ་བྱ་བ་(164)སྙིང་པོའི་
བྱེ་བྲག་དང་། བཅའ་སྒྱུར་གྱི་ཕྱག་རྒྱ་མཁའ་ལ་བཀྲོལ་ཏེ་མཁའ་དབྱིངས་སུ་
གསས་དབབ་ཅིང་ཀློང་དུ་བསྟིམ་ནས་གཉིས་སུ་མེད་པར་དམ་ཚིག་བསྲེ་བ་་་་
ཕྱག་རྒྱའི་བྱེ་བྲག་རྣམས་དང་། འདོད་ཡོན་མཆོད་པའི་ཡོ་བྱད་དངོས་སུ་
འབྱོར་བ་དང་ཡིད་ཀྱིས་སྤྲུལ་པ་ནམ་མཁའི་མཐའ་དང་མཉམ་པ་འབུལ་་་་་
ཞིང་། ཐུགས་དགྱེས་པར་བསྐང་ནས་ཐུགས་རྒྱུད་བསྐུལ་བ་མཆོད་པའི་བྱེ་
བྲག་དང་རྔ་དང་། གཤང་དང་། རོལ་མོའི་སྒྲ་དང་བཅས་པས་གྱེར་དང་
བསྐུལ་བའི་བརྡས་ལྷ་ཚོགས་ལ་སྙན་གསན་དབབ་པ་སོགས་ཚིག་བཤད་ཀྱི་བྱེ་
བྲག་རྣམས་དང་། སྐུ་བསྟོད་འཕྲིན་ལས་དབྱིངས་སུ་བཅོལ་བ་སོགས་འཕྲིན་
ལས་ཀྱི་བྱེ་བྲག་རྣམས་ལ་འབད་དགོས་པ་ཡིན།



• 444 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལས་སྦྱོར་གྱི་སྐོར།
ལས་སྦྱོར་ཞེས་བྱ་བ་འདི་ནི་བརྣག་པ་སྒྱུ་འཕྲུལ་དྲ་བ་སྤྱོད་ལམ་་་
འགལ་ཞིང་དོན་ལ་འབྲེལ་བ་སོགས་འགལ་འབྲེལ་ཟུང་དུ་འཇུག་པའི་སྒོར་་་་་
རྒྱུད་ཆེན་པོ་རྣམ་པ་གསུམ་ཡོད། དེ་དག་ནི། ཕྱི་རྒྱུད་མཁའ་འགྱིང་དབལ་
གྱི་རྒྱུད། ནང་རྒྱུད་དབལ་གསས་དྲག་པོའི་རྒྱུད། གསང་རྒྱུད་ལས་ཀྱི་ཐིག་
ལེའི་རྒྱུད། རྣམས་ཡིན་ནོ།།
རྒྱུད་ཆེན་པོ་བཅུ་གཉིས་ཀྱི་སྐོར།
ཕྱི་རྒྱུད་མཁའ་འགྱིང་དབལ་གྱི་རྒྱུད་ལ་ནང་ཚན་དུ་དབྱེ་ན་རྣམ་པ་
བཞི་ཡོད་པ་དེ་དག་ནི། ཇོ་དབལ་ཐིས་ཀྱི་སྔགས་བྱད (165)། ལྷ་རྒོད་ཉི་
ཁྲིའི་དམོད་བྱང་།(166） མ་མོ་ཐུབ་ཀྱི་ཟོར་བྱད(167)། ནག་པོ་བདུད་
ཀྱི་ལྟ་བྱད་(168）རྣམས་ཡིན། ནང་རྒྱུད་བལ་གསས་དྲག་པོའི་རྒྱུད་ལའང་
རྣམ་པ་བཞི་ཡོད་པ་དེ་དག་ནི། དབང་སྡུད་ལས་ཀྱི་བརྣག་པ། དྲག་པོ་
བཟློག་པའི་འཁོར་ལོ། དྲག་པོ་རྫུ་འཕྲུལ་རྒྱུད་ཆེན། ཟིལ་གནོན་ཁྱུང་ནག་
རལ་ཆེན་རྣམས་ཡིན། གསང་རྒྱུད་ལས་ཀྱི་ཐིག་ལེའི་རྒྱུད་ལའང་རྣམ་པ་བཞི་
ཡོད་པ་དེ་དག་ནི། དབལ་མོ་ལས་ཀྱི་ཐིག་ལེ། དབལ་མོ་སྲོག་གི་ཐིག་ལེ།
དབལ་མོ་སྲོག་གི་སྤུ་གྲི། དབལ་མོ་ལས་ཀྱི་བྱང་བུ་རྣམས་ཡིན།
དེ་ལྟར་རྒྱུད་ཆེན་པོ་བཅུ་གཉིས་ལ་ལས་མཁན་འཇིག་རྟེན་དམོད་་་
བྱད་དང་བཅས་པས་སྔགས་འགྲེང་བརྒྱ་དང་རྩ་བརྒྱད་དུ་བྱུང་ཞིང་། དེ་
དག་གི་ཡང་འགྲེལ་སྟོང་རྩ་དང་བཅས་པ་དེ་རྣམས་གང་ཡང་རུང་བའི་་་་་



• 445 •
སྒྲུང་ལྡེའུ་བོན་གསུམ་གྱི་གཏམ།
བསྙེན་སྒྲུབ་མཐར་འཁྱོལ་བར་བྱས་ཏེ་ད་གཟོད་འཕྲུལ་གཤེན་མངོན་སྤྱོད་ཀྱི་
ལས་ལ་འཇུག་དགོས་པ་ཡིན།
ལས་སྦྱོར་ལ་འཇུག་ཚུལ་གྱི་སྐོར།
དྲག་པོའི་ལས་སྦྱོར་ལ་འཇུག་ཚུལ་བརྡ་མཚོན་ཙམ་བཤད་ན། དྲག་
པོ་འཇིགས་པའི་གནས་སུ་ཨེ་ཀློང་དྲག་པོའི་ཐུན་ཁང་(169)བཅའ་སྟེ།
གཟའ་སྐར་སྔ་ལྟས་ཤིས་པའི་ཉིན་ལས་སྦྱོར་ལ་འཇུག ཨེར་ཀློང་དྲག་པོའི་
ཐུན་ཁང་ཞེས་པ་འདི་ནི་ཐུན་ཁང་ཟུར་གསུམ་དྲག་པོའི་ཆས་སྤྱོད་དང་ལྡན་་་་
པ་ཞིག་གི་དོན་ཡིན་ལ་སྐབས་གཞན་དག་ཏུ་“ལྕོག་” ཅེས་བཤད་པ་དང་ཕལ་
ཆེར་དོན་གཅིག་པ་ཡིན། དེ་ནས་ལྷ་དབལ་གསས་རྔམ་པ་བསྒོམ་ཞིང་།
སྲོག་གི་འཁོར་ལོ་གནད་དུ་བསྣུན། སྲོག་ཡིག་ཐེམ་ལ་བླངས་ནས་གནད་སྐོར་
གཅུན་ལ་འབོར། གཏད་པའི་གཏའ་དང་སྲོག་མཁར་རྣམས་གཟུག་ཅིང་ཤ་
ཁྲག་ལ་དབལ་མོ་དབབ། འཇིག་རྟེན་པའི་ལྷ་རྒོད་ཕུད་ཀྱིས་མཆོད་དེ་བརྟེན་
པའི་ལས་བཅོལ། དགྲ་བགེགས་ཀྱི་མིང་བྱང་འབྲི་སྟེ་དམིགས་པའི་འབེན་
གསལ་བར་བསྐྱེད། དེ་ལ་ཐུན་དང་མཚོན་ཆས་བསྣུན་ཞིང་། དགུག་བསྟིམ་
གསད་གསུམ་དང་། བསྒྲལ་བསྟབ་རོལ་གསུམ་དང་འབྲེལ་བས་ཐུགས་དམ་
བསྐང་བ་ལ་སོགས་པའི་ལས་སྦྱོར་རྣམས་མཐར་ཕྱིན་པར་བྱ། གཞན་ཡང་
མནན་སྲེག་འཕང་གསུམ་དང་། གཟིར་དབབ་གཅད་གསུམ་བསྐྲད་འཆིང་
བཀར་གསུམ་གྱི་ལས་སྦྱོར་རྣམས་དང་། དགྲ་ལ་ཆོ་འཕྲུལ་གཏོང་བ་ལ་
སོགས་པ་བརྣག་པའི་ལས་སྦྱོར་ཅི་རིགས་པ་རྣམས་གང་ལ་གང་དགོས་སྐབས་
དང་བསྟུན་དགོས་པ་ཡིན།



• 446 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བསྒྲལ་བའི་ཞིང་གི་སྐོར།
བསྒྲལ་བའི་ཞིང་དུ་གྱུར་པ་ནི། བླ་མའི་སྐུ་འདྲ་དང་། སྒྲུབ་གཤེན་
གྱི་སྒོས་དགྲ་བསྟན་པ་ལ་ཁྱད་གསོད་བྱེད་མཁན། བཀའ་དང་དམ་ལས་
འགལ་མཁན། གཤེན་གྱི་དཀོར་ནོར་འཕྲོག་མཁན། མ་ཉེས་སྟབས་གཅོད་
བྱེད་མཁན། སྒྲུབ་ལ་བར་དུ་གཅོད་མཁན། སྲིད་པའི་གཏོ་ལས་འགལ་
མཁན། གཡུང་དྲུང་གི་བོན་སྨད་མཁན་ཏེ་ཞིང་རྣམ་པ་བཅུ་ཚང་བ་དེ་
རིགས་ཡིན་ལ། གཞན་ཡང་དེའི་ཆར་གཏོགས་གཟིར་བར་འོས་པ་སློབ་བུ་
དམ་ལོག་མཁན། ལེའུ་ལྟ་ལོག་མཁན།(170） ཕ་ཚན་སྙིང་ལོག་མཁན།
འཁོར་འབངས་ངོ་ལོག་མཁན། ཤག་རོགས་མནའ་ཟ་མཁན། ཆུང་མ་སྙིང་
རིང་མཁན། ངོ་རྒོལ་ལྐོག་གཤེ་བྱེད་མཁན། རྐུན་གྱོད་ཀྱི་ཉེས་ཁ་གཏོང་
མཁན་རྣམས་ནི་དྲག་པོའི་མཐུས་གཟིར་བྱའི་ཞིང་ཡིན་པ་སོགས་དྲི་མེད་གཟི་
བརྗིད་ལས་གསལ་བར་བསྟན་པས་ཤེས།
སྤྱོད་ལམ་འགལ་འབྲེལ་གྱི་སྐོར།
བརྣག་པ་སྒྱུ་འཕྲུལ་དྲ་བ་སྤྱོད་ལམ་འགལ་ཞིང་དོན་ལ་གནས་པའི་
ཚུལ་ཇི་ལྟར་ཡིན་པའི་སྐོར་ ༦ གཟི་བརྗིད་》[༤༩༤ ཤ༢༤༧ན༧] ལས།
“འཕྲུལ་གཤེན་ཐེག་པའི་བོན་སྒོ་ལ། །སྤྱོད་ལམ་འགལ་ཞིང་དོན་ལ་
འབྲེལ། །དྲག་པོའི་ས་གནས་སྤྱོད་ལ་འགལ། །ཐམས་ཅད་དབང་བསྡུས་དོན་
ལ་འབྲེལ། །བརྣག་པའི་ལས་ཀ་སྤྱོད་ལ་འགལ། །བསྟན་པའི་སོ་འཛུག་དོན་
ལ་འབྲེལ། །ཤ་ཁྲག་དམར་མཆོད་སྤྱོད་ལ་འགལ། །སྦྱོར་སྒྲོལ་རོལ་པ་དོན་ལ་



• 447 •
སྒྲུང་ལྡེའུ་བོན་གསུམ་གྱི་གཏམ།
འབྲེལ། །དམ་རྫས་ལྔ་པོ་སྤྱོད་ལ་འགལ། །དུག་ལྔ་གནས་དག་དོན་ལ་
འབྲེལ། །མཚན་ལྡན་གཟུངས་མ་སྤྱོད་ལ་འགལ། །ཐབས་ཤེས་དབྱེར་མེད་
དགོན་ལ་འབྲེལ། །རྟོགས་པའི་རྒྱང་མཚམས་སྤྱོད་ལ་འགལ(171)། །དབེན་
པའི་གནས་བརྟེན་དོན་ལ་འབྲེལ། །བརྣག་པའི་ཞེ་སྡང་སྤྱོད་ལ་འགལ། །
རང་བཞིན་བྱམས་པ་དོན་ལ་འབྲེལ། །དྲེགས་པའི་ང་རྒྱལ་སྤྱོད་ལ་འགལ། །
ཞིང་ཁམས་ཞི་བདེ་དོན་ལ་འབྲེལ། །ཐབས་ཀྱི་རྫུ་འཕྲུལ་སྤྱོད་ལ་འགལ། །
ལོག་རྟོག་འདུལ་བ་དོན་ལ་འབྲེལ། །དགྲ་ལ་བརྣག་པ་སྤྱོད་ལ་འགལ། །བར་
ཆོད་དབེན་པ་དོན་ལ་འབྲེལ། །ཕན་གནོད་འཛིན་པ་སྤྱོད་ལ་འགལ། །འགྲོ་
ལ་ཕན་བདེ་དོན་ལ་འབྲེལ། །བཟང་ངན་ཉེ་རིང་སྤྱོད་ལ་འགལ། །བཟང་པོ་
སྤྱོད་པ་དོན་ལ་འབྲེལ། །ལེགས་ཉེས་འཛིན་པ་སྤྱོད་ལ་འགལ། ། ལེགས་
པའི་བྱ་བ་དོན་ལ་འབྲེལ། །སྲོག་གི་འཁོར་ལོ་སྤྱོད་ལ་འགལ(172)། །མ་རིག་
གནས་སྤར་དོན་ལ་འབྲེལ། །མང་སའི་གཏོར་མ་ (173) སྤྱོད་ལ་འགལ། །
གཏི་མུག་རང་གྲོལ་དོན་ལ་འབྲེལ། །རཀྟའི་མཆོད་པ་སྤྱོད་ལ་འགལ། །
འདོད་ཆགས་རྩད་གཅོད་དོན་ལ་འབྲེལ། །རུས་པའི་གྲམ་ཁྲོད་སྤྱོད་ལ་
འགལ། ། ཞེ་སྡང་དབྱིངས་གྲོལ་དོན་ལ་འབྲེལ། །ཞིང་ཆེན་གཡང་གཞི་སྤྱོད་
ལ་འགལ། །ཕྲག་དོག་རང་གྲོལ་དོན་ལ་འབྲེལ། །སྲོག་དབུགས་མཆོད་པ་
སྤྱོད་ལ་འགལ། །ང་རྒྱལ་རྩད་གཅོད་དོན་ལ་འབྲེལ། །ཡུ་ཏིའི་མཆོད་པ་སྤྱོད་
ལ་འགལ། །གཡུ་འབྲང་བདུད་རྩི་དོན་ལ་འབྲེལ། །བྷན་རྡ་ལྕང་ལོ་སྤྱོད་ལ་
འགལ། །མཚན་ལྡན་ཡོལ་ཆེན་དོན་ལ་འབྲེལ། །དྲག་པོའི་ཕུར་པ་སྤྱོད་ལ་
འགལ། །འཁོར་བ་གཏིང་ནོན་དོན་ལ་འབྲེལ། །ཨེ་ཀློང་འབྲུབ་ཁུང་སྤྱོད་ལ་
འགལ། །བོན་ཉིད་ཀློང་ཡངས་དོན་ལ་འབྲེལ། །རྩང་དམར་མཚོན་ཆ་



• 448 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། .
(174）སྤྱོད་ལ་འགལ། །སྲིད་པའི་དྲ་བ་དོན་ལ་འབྲེལ། །དམིགས་པའི་ལིང་
ག་（175）སྤྱོད་ལ་འགལ། །མ་རྟོགས་འདུལ་བ་དོན་ལ་འབྲེལ། །སྲེག་འཕང་
མནན་གསུམ་སྤྱོད་ལ་འགལ། །བོན་ཉིད་གནས་སྤར་དོན་ལ་འབྲེལ།” ཞེས་
རྒྱས་སྤྲོས་སུ་བསྟན་པ་དེས་གསལ། -
རོ་ཐིས་དབལ་གྱི་སྐོར།
མཁའ་འགྱིང་དབལ་གྱི་རྒྱུད་དུ་གཏོགས་པ་ཛོ་ཐིས་དབལ་གྱི་སྐོར་་་
དེ་དག་གི་རྒྱུད་དང་མན་ངག་རྣམས་ནི་བོད་ཀྱི་རྒྱལ་པོའི་ཐོག་མ་གཉའ་ཁྲི་་་་
བཙན་པོའི་རིང་ངམ་དེའི་གོང་ཙམ་ནས་བོད་དུ་བྱུང་ཡོད་པར་མངོན་ཏེ་་་་
《རྒྱལ་རབས་བོན་གྱི་འབྱུང་གནས་》[༩༨ ཤ༤༩བ༤] ལས། “རྒྱལ་པོ་མང་
པོས་བཀུར་བ་རྗེའི་གདུང་རྒྱུད་ནི། འཛམ་བུ་གླིང་ན་མང་ཞིང་ཆེ་བར་
གྲགས་པའི་མེས་པོ་སེང་གེ་འགྲམ་གྱི་རྒྱུད་པ་ནི་བོད་ན་མེད། རྒྱལ་ཁྲིམས་
མེད་ཀྱང་བོན་ཁྲིམས་དར་ལས་རྒྱས་པས་བོད་ཁམས་བདེ་ཞིང་སྐྱིད། གཤེན་
ནམ་མཁའི་མདོག་ཅན་བོད་ན་བཞུགས་པའི་དུས་སོ།” ཞེས་པ་འདིས་གཤེན་
པོ་ནམ་མཁའི་མདོག་ཅན་གཉའ་ཁྲིའི་གོང་རོལ་དུ་བོད་ན་བཞུགས་པ་གསལ་
བར་བསྟན་ཅིང་《དབང་ཆེན་གྱི་གཞུང་》[༡༧༨ ཤ༢བ༡]ལས།“དང་པོ་ཉིད་
ནི་སྲིད་པའི་རྒྱལ་མོ་ས་ཏྲིག་ཨེར་ཏི་སངས་ཞེས་བྱ་དེ་ཡི་ཐུགས་ཀྱི་སྤྲུལ་པ་་་་
ལས། སྲིད་པའི་ལྷ་མོ་བཟང་བཟའ་རིང་བཙུན་དང་། སྲས་འཆི་མེད་གཙུག་
ཕུད་དང་། གཤེན་གསང་བ་འདུས་པ་དང་གསུམ་གྱིས་བསྒྲུབས། གཤེན་
གསང་བ་འདུས་པ་པ་དེས་དབལ་བོན་སྟག་ལ་མེ་འབར་ལ་བསྟན་ཏེ་་་་
བསྒྲུབས། དེས་ལྷའི་གཤེན་པོ་ཡོངས་སུ་དག་པ་ལ་བསྟན་ཏེ་བསྒྲུབས། དེས་



སྒྲུང་ལྡེའུ་བོན་གསུམ་གྱི་གཏམ།
。 40 。
རྒྱལ་རིགས་ཀྱི་གཤེན་པོ་མི་ལུས་བསམ་ལེགས་ལ་བསྟན་ཏེ་བསྒྲུབས། དེས་ཀླུ་
ལས་གྲུབ་པའི་བོན་པོ་ཡེ་ཤེས་སྙིང་པོ་ལ་བསྟན་ཏེ་བསྒྲུབས། དེས་གཤེན་
ནམ་མཁའ་སྣང་བ་མདོག་ཅན་ལ་བསྟན་ཏེ་བསྒྲུབས། དེས་རྒྱལ་སྲས་མུ་ཁྲི་
བཙན་པོ་ལ་བསྟན་ཏེ་བསྒྲུབས།”ཞེས་པས་ཤིན་ཏུ་གསལ་བ་ཡིན།
སྤྱི་སྤུངས་སྔགས་སེམས་ཀྱི་སྐོར།
སྤྱི་སྤུངས་སྔགས་སེམས་རྣམས་ཇི་ལྟར་དར་བའི་ཚུལ་《དར་རྒྱས་་་
གསལ་བའི་སྒྲོན་མེ་》[༦༡༧ ཤ༦ ༡བ༣） ལས། “སྔགས་ཕྱོགས་ནི་ལྷ་བོན་་་་་
ཡོངས་སུ་དག་པས་སྟེང་ལྷ་ཡུལ་གྲགས་པའི་སྐོར་རྣམས་གསང་འདུས་ལ་ཞུས་
ནས། མཚལ་རི་ལྷའི་མདུན་སར་བསྒྲུབས་པས་ཐུན་མོང་གི་དངོས་གྲུབ་སེ་
གོལ་རྡབས་པས་ཁྲུང་ཁྲུང་དུ་སྤྲུལ་ནུས་པ་དང་། ལྗགས་མཆིལ་གཏོར་བས་
ས་ལ་མེ་ཏོག་འཁྲུང་བ་དང་། མཁའ་ལ་འཕུར་བས་ལྷ་དམག་རྒྱལ་ཞིང་ལྷ་
མིན་ཕམ་པར་བྱེད་དོ། །མཆོག་གི་དངོས་གྲུབ་ཏུ་སྐུ་མཁའ་འགྱིང་ལ་ཐིམས་
སོ། །རྒྱལ་གཤེན་གྱིས་བར་མི་ཡུལ་དུ་གྲགས་པའི་སྐོར་རྣམས་འཆི་མེད་ལ་
ཞུས་ནས་རྒྱ་མཁར་བ་ཆོད་དུ་བསྒྲུབས་པས། ཐུན་མོང་དགུན་མེ་ཏོག་གི་
ཆར་འབེབས་ཤིང་། རྒྱ་མཚོའི་གཏིང་དུ་མཆོད་རྟེན་རྩིགས་པ་དང་། ཏིང་
འཛིན་མེས་ལོག་ལྟ་སྲེག་གོ། །མཆོག་སྐུ་ཟག་མེད་ཡི་དམ་ལྷ་དང་གཉིས་སུ་
མེད་དོ། །ཀླུ་གྲུབ་ཀྱིས་འོག་ཀླུ་ཡུལ་དུ་གྲགས་པའི་སྐོར་བཟང་ཟ་ལ་ཞུས་ནས་
ཆུ་མིག་བརྒྱད་ཅུ་རྩ་གཉིས་སུ་བསྒྲུབས་པས། ཐུན་མོང་ཆུ་ལ་བྱིང་བ་མེད་པ་
དང་། ནམ་མཁའ་ལ་མེ་ཏོག་གི་ཆར་འབེབས་ལ། མཆོག་སྐུ་ལུས་འོད་ཟེར་
དུ་སྤྲོ་ཞིང་། ཡི་དམ་ལྷ་དང་གཉིས་སུ་མེད་དོ། །དེ་ལ་དམུ་རྒྱལ་གསས་རྗེའི་



• 450 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྲས་ནམ་མཁའ་སྣང་བའི་མདོག་ཅན་གྱིས་རྒྱུད་གསུམ་ཞུས་ནས་རི་རྒྱལ་ལྷུན་
པོར་བསྒྲུབས་པས། ཐུན་མོང་ནམ་མཁའ་ལ་མེ་ཏོག་གི་ཆར་འབེབས་ཤིང་།
ལྷ་སྲིན་གདུག་པ་ཅན་དབང་དུ་བསྡུས་ཏེ་བྲན་དུ་འཁོལ་ལོ། །མཆོག་ཡེ་ཤེས་
ལ་གཉིས་སུ་མེད་པར་འཕོ་བར་ནུས་སོ། །དེ་ཡན་གྱི་བླ་མ་བཞི་སྟེང་འོག་
བར་གྱི་སྲིད་པ་ལ་བཀའ་དྲིན་ཆེའོ།།” ཞེས་དང་། སེམས་ཕྱོགས་ཀྱི་སྐོར་ནི་
[༦༡༩ ཤ༦༢བ]ལས།
“གསང་བ་འདུས་པས་ལྷའི་གཤེན་པོ་ཡོངས་སུ་དག་པ་དེས་ཀླུ་གྲུབ་
ཡེ་ཤེས་སྙིང་པོ་དེས་མི་ལུས་བསམ་ལེགས་ལ་གསུངས། ཁྱད་པར་མི་ཡུལ་དུ་
བོན་སྡེ་ཟབ་མོ་འདི་དར་བར་མཛད་པ་ནི་རྒྱལ་གཤེན་ཏེ། ལྷ་བོན་དང་ཀླུ་
གྲུབ་གཉིས་ཀ་ལ་ཞུས་པས་མི་ཡུལ་ན་བོན་སྡེ་གཉིས་ཀ་ཡོད་པར་གསལ་ཏེ།
རིགས་དྲུག་ལས་མི་བསོད་ནམས་ཆེ་བས་སོ། །དེ་ནས་རྒྱལ་གཤེན་གྱིས་ནམ་
མཁའ་སྣང་བའི་མདོག་ཅན་ལ་བསྟན་ཏེ་བསྒྲུབས་སོ།།” ཞེས་གཤེན་ཆེན་པོ་་་
ནམ་མཁའི་སྣང་བའི་མདོག་ཅན་དེ་ནི་སྤྱི་སྤུངས་སྔགས་སེམས་གཉིས་ཀའི་་་་
བརྒྱུད་པའི་ཁུངས་ཤིག་ཡིན་པར་གསལ་ལ། དེའི་དུས་སུ་བོད་ན་བོན་ཡོངས་
སུ་གྲགས་པས་སློབ་དཔོན་ཆེན་པོ་དེ་འདྲ་བ་ཞིག་བོད་ན་བཞུགས་བཞིན་་་་་
པར་སྤྱི་སྤུངས་སྔགས་སེམས་ཀྱི་སྐོར་རྣམས་མ་དར་བའི་རྒྱུ་མཚན་ཅི་ཞིག་་་་་
ཡོད། 《རྒྱལ་རབས་བོན་གྱི་འབྱུང་གནས་》[༩༩ ཤ༥༠ན༡]ལས། “དེ་ནས་
བོད་ཀྱི་རྗེ་ལ་སྔ་བ་ནི་བྱམས་མ་ལས་མང་པོས་བཀུར་བའི་རྒྱལ་རྒྱུད་ལས།
འབུམ་ཕྲག་ཕྱེད་དང་བཅུ་གསུམ སོང་བའི་དུས་སུ། སྐྱ་སེང་གི་སྲས་སྤྲུགས་
པ་བོད་ཀྱི་ཡུལ་དུ་སྒམ་ལྷ་སྲས་དང་། དོག་ལྷ་བོན་པོ་ལ་སོགས་པ་ཤེས་པ་
ཅན་བཅུ་གཉིས་ཀྱི་བོན་པོས་མཚན་བལྟས་ཁྲུས་གསོལ་རྒྱལ་པོར་ཕྱུངས་པ་ནི་



-
-
སྒྲུང་ལྡེའུ་བོན་གསུམ་གྱི་གཏམ། • 451.
གཉའ་ཁྲི་བཙན་པོའོ། །དེའི་གོང་དུ་གཤེན་ནམ་མཁའི་མདོག་ཅན་བོད་དུ་
བཞུགས་ནས་རྒྱལ་ཁྲིམས་མེད་ཀྱང་བོན་ཁྲིམས་བཟུང་བས་བོད་འདིར་རྒྱལ་་
པོ་ལས་ཀྱང་བོན་སྔ་པའོ།” །ཞེས་པ་འདིས་རྒྱལ་པོའི་གོང་དུ་བོད་ན་བོན་ཡོད་
པ་དང་གཤེན་པོ་ནམ་མཁའ་སྣང་བའི་མདོག་ཅན་བཞུགས་པའི་ཚུལ་གསལ་
བར་བསྟན།” “བོད་འདིར་རྒྱལ་པོ་བས་ཀྱང་བོན་པོ་སྔའོ་” ཞེས་བྱ་བའི་དོན་
ནི་གནའ་བོའི་དུས་སུ་ཞང་ཞུང་སྒོ་ཕུགས་བར་གསུམ་དུ་གྲགས་པ་ལས། །
དབུས་གཙང་གི་ཕྱོགས་རྣམས་དང་ཁམས་དང་ཨ་མདོའི་ཕྱོགས་ཕལ་མོ་ཆེར་
ཞང་ཞུང་སྒོ་པ་ཞེས་བྱ་བ་ལས་སྐབས་དེར་བོད་ཀྱི་ཐ་སྙད་གསལ་པོར་མ་བྱུང་
ཞིང་། རྒྱལ་པོ་གཉའ་ཁྲིའི་དུས་ཙམ་ནས། ཞང་ཞུང་ལས་ཆད་པའི་རྒྱལ་
ཁབ་ཅིག་གསར་དུ་ཚུགས་པ་དང་དུས་མཉམ་དུ་བོད་ཀྱི་ཐ་སྙད་ཀྱང་བྱུང་་་་་་
ཡོད་པ་འདྲ་བས་བོན་ནི་བོད་ལས་ཀྱང་སྔ་བར་བཤད་ལ། སྐབས་དེར་བོད་
ན་གཤེན་ཆེན་པོ་ནམ་མཁའ་སྣང་བའི་མདོག་ཅན་བཞུགས་ཡོད་པ་་་་་་
བརྟེན། དེ་དུས་ཀྱི་བོན་རྣམས་ཀྱི་སྙིང་པོའང་སྤྱི་སྤུངས་ཀྱི་སྐོར་འདི་དག་
ཡིན་པ་ཤེས་ཐུབ།
གཞན་ཡང་《རྒྱལ་རབས་བོན་གྱི་འབྱུང་གནས་》
[༡༠༠ ཤ༥༠བ༤ ]ལས།“དེ་ནས་ནམ་མཁའ་སྣང་བ་མདོག་ཅན་ལ་བོན་སྤྱི་
སྤུངས་ཞུས་ནས་གསུངས་སོ། །དེའི་སྲས་མུ་ཁྲི་བཙན་པོས་བསླབ་པའི་དོན་
གོ། བསྒྲུབས་པའི་དོན་གྲུབ། བསྒོམ་པའི་དོན་རྟོགས་ནས་སྟག་གཟིག་ལ་
སོགས་འཛམ་བུ་གླིང་གི་ལོ་ཙ་བསྒྱུར། ཞང་ཞུང་ནས་མཁས་པ་ཆེན་པོ་བརྒྱ་
དང་བཅོ་བརྒྱད་གདན་དྲངས། བོད་དུ་བོན་གྱི་འདུ་གནས་ཆེན་པོ་བཞི་བཅུ་
རྩ་ལྔ་བཙུགས། དེ་ནས་སེང་ཁྲི་བཙན་པོའི་དུས་ཡན་ཆད་གནམ་ཀྱི་ཁྲི་



• 452 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བདུན་གྱི་རིང་ལ། བླ་མ་ཆེ་དྲུག་གི་བོན་དར་ནས་ཕ་ཆེན་བླ་ན་མེད་པའི་
བོན་དང་མ་ཆེན་བླ་ན་མེད་པའི་བོན་དང་། ཐེག་པ་བླ་ན་མེད་པའི་བོན་
དང་། སྤྱོད་པ་བླ་ན་མེད་པའི་བོན་དང་། འབྲས་སུ་བླ་ན་མེད་པའི་བོན་
དང་། དོན་དམ་བླ་ན་མེད་པའི་བོན་རྣམས་དར་རོ་ཞེས་བྱམས་མ་ནས་
གསུངས།”ཞེས་པས་ཤིན་ཏུ་གསལ་བ་ཡིན།
དབལ་ཇི་ལྟར་སྲིད་པའི་སྐོར།
དབལ་གྱི་སྐོར་ཇི་ལྟར་སྲིད་པའི་ཚུལ་རོབ་ཙམ་ནི་《 དབལ་ཆེན་ཝེར་
སྤུངས་ཀྱི་གཞུང་》[༢ཤ༡བ༡] ལས། “དུས་ཀྱི་སྐལ་པ་དང་པོ་ལ། ཞང་ཞུང་
ཡུལ་དུ་གཡུང་དྲུང་གི་བོན་མངའ་ཐང་དར་ལ་རྒྱས། རྒྱལ་པོ་རྣམས་ནི་
མངའ་དར། གྱེར་སྤུངས་རྣམས་ཀྱིས་སྐུ་སྲུང་མཛད་ནས་བཞུགས་ཙམ་ན།
“རེ་ཞིག་མུན་པའི་ཀློང་དཀྱིལ་ནས། །གཏི་མུ་ལྗི་ལ་འབར་བ་དེས། །ཐབ་ཤ་
གླུ་བ་རྟ་རུ་ཞོན། །ཐབ་འདྲེ་གཞོབ་སྲི་བཅུ་གསུམ་ཁྲིད། །ལྷ་མིའི་རྒྱལ་ཁམས་
བརླག་དགོས་ཟེར། །ཞེ་སྡང་མགོ་དགུ་བྱ་བ་དེས། །ནལ་བྱ་གོང་དཀར་རྟ་རུ་
བཞོན། །འཁོན་འདྲེ་དམ་སྲི་བཅུ་གསུམ་ཁྲིད། །ལྷ་མིའི་རྒྱལ་ཁམས་བརླག་
དགོས་ཟེར། །འདོད་ཆགས་རི་ཡོལ་ནག་པོ་དེས། །དོམ་ཤ་རྒྱ་བོ་རྟ་རུ་
བཞོན། །དོམ་འདྲེ་རྨུགས་སྲི་བཅུ་གསུམ་ཁྲིད། །ལྷ་མིའི་རྒྱལ་ཁམས་བརླག་
དགོས་ཟེར། །སྲིད་པའི་འདྲེ་དང་གཙུག་ལག་གདོན་བཅུ་དར། །སྨྲ་ཡི་མི་བུ་
རབས་སུ་ཆད་ལ་ཁད། །དུད་འགྲོ་ཕྱུགས་ལ་གོད་ཡམས་སྣ་ཚོགས་བྱུང་། །
དམེ་བཙོག་བྱུར་ཡུགས་སྣ་ཚོགས་དར། ་ །གྱེར་སྤུངས་གཤེན་གྱི་ཐུགས་སུ་
བསྙུང་། །དེ་ཚེ་དེ་ཡི་དུས་ཙམ་ན། །ཞང་ཞུང་སྟག་རྣ་རྒྱལ་པོ་ཡིས། །རིན་



སྒྲུང་ལྡེའུ་བོན་གསུམ་གྱི་གཏམ། ། • 453 •
ཆེན་ཤེལ་དཀར་བུམ་པ་ཞིག །གྱེར་སྤུངས་བྱ་རུ་གཤེན་ལ་ཕུལ། །འདི་ལ་
ཕན་པའི་ཐབས་ཤིག་ཞུས། །དེ་ནས་གྱེར་སྤུངས་ཆེན་པོ་ཡིས། །གཙང་མ་
ཁྲུས་ཀྱི་བུམ་བཅས་ཀྱང་། །སྲིད་པ་དཀར་ནག་མ་གྱེས་སོ། །གཙུག་ལག་སེལ་
གྱི་ཁོག་ཕུག་ཀྱང་། །དེས་ཀྱང་ལྷ་འདྲེ་ངོ་མ་ལོངས། །ཐུ་ལུམ་སྔགས་ཀྱི་ཟོར་
འཕངས་ཀྱང་། །དེས་ཀྱང་འདྲེ་སྲིན་མགོ་མ་ཆིངས། །དེ་ནས་གྱེར་སྤུངས་
ཆེན་པོ་དེས། །ལྷ་ཁམས་ཀུན་ལ་འོ་དོད་བོས། །གཤེན་རབ་སྐུ་ལ་ར་མདའ་
སྦྲན། །ཕྱག་ན་རྔ་གཤང་སྒྲ་སྒྲོག་ནས། །ཞལ་ནས་བསྲོ་དང་ཧེ་ཡིས་བོས། །
དེ་ཙམ་ནས།རེ་ཞིག་ནམ་མཁའི་དབྱིངས་རུམ་ནས། །རིན་པོ་ཆེ་ཡི་སྒོ་ང་
གསུམ། །ནམ་མཁའི་དབྱིངས་ན་འཕུར་ཏེ་བྱུང་། །བླ་རི་གངས་དཀར་རྩེ་ལ་
བབས། །སྒོང་ང་རང་བཞིན་ཤུགས་ཀྱིས་བརྡོལ། །ཟངས་སྒོང་དམར་པོ་
བརྡོལ་བ་ལས། །དབལ་གྱི་མི་ཕོ་དམར་པོ་ལ། ། དབལ་གྱི་ཚ་ཚ་འཕྲོ་བ་
ཞིག་ཏུ་བྱུང་། །ལྕགས་སྒོང་སྔོན་པོ་བརྡོལ་བ་ལས། །དབལ་གྱི་མི་ཕོ་སྔོན་པོ་
ལ། །དབལ་གྱི་ཆུ་སླག་གྱོན་པ་ཞིག་ཏུ་བྱུང་། །ཤེལ་སྒོང་དཀར་པོ་བརྡོལ་བ་
ལས། །དབལ་གྱི་མི་ཕོ་དཀར་པོ་དབུ་དགུ་ཕྱག་བཅོ་བརྒྱད་ཡོད་པ་ཞིག་ཏུ་
བྱུང་། །དབལ་གྱི་མི་ཕོ་དེ་གསུམ་གྱིས། །སྤྲུལ་པ་སུམ་བརྒྱ་དྲུག་ཅུར་འགྱེད། །
དེ་ནས་གྱེར་སྤུངས་ཆེན་པོ་དེས། །དབལ་མི་གསུམ་ལ་ར་མདའ་སྦྲན། །ར་བ་
བཞི་ཡི་ཚེས་བརྒྱད་དུས། །ལྷ་གཞི་དཀར་པོའི་ཡང་སྟེང་དུ། །དབལ་ནས་བྲེ་
གསུམ་བཅལ་དུ་བཀྲམས། །ལྷ་གཡག་ལྷ་ལུག་ལྷ་ར་རྟེན་དུ་བཅས། །གཡས་
སུ་ལྷ་དཀར་རྟེན་གསུམ་གཏོར་མ་དང་། །དབུས་སུ་དབལ་ཆེན་གསུམ་གྱི་
གཏོར་མ་དང་། །གཡོན་དུ་འབྲང་རྒྱས་ཞལ་ཟས་རྣམ་ལྔ་གཏོར་མ་བཤམས། །
མདུན་དུ་ཚོགས་མཆོད་བདུད་རྩིའི་གཏོར་མ་བཤམས། །དབུས་སུ་དབལ་



• 454• ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཟངས་ཁོལ་མོ་བདུད་འདུལ་བཤམས། །ནང་དུ་གངས་ཆུ་གཡའ་ཆུ་ཆར་པའི་
ཆུ་གསུམ་བླུགས། །དབལ་སྙིང་རིན་ཆེན་སྣ་ལྔ་དང་། །དབལ་གཡག་སུམ་
བརྒྱ་དྲུག་ཅུ་བཤམས། །རིན་པོ་ཆེ་ཡི་ཤིང་རྩེ་ལ། །ཟིལ་གནོན་ཁྱུང་གི་ཚང་
ཡང་བཅས། །སྲིད་པའི་མཚོན་ཆ་སྣ་དགུ་བཤམས། །སྲིད་པའི་དུག་ཡས་
བཅུ་གསུམ་བསགས། །ཀུན་ཀྱང་དུག་རྣམས་དག་པར་བྱས། །སྲིད་པའི་ཁྲག་
སྣ་བཅུ་གསུམ་བསགས། །ཀུན་ཀྱང་དམེ་ལག་དེ་ལ་བཀྲུས། །སྲིད་པའི་རྫས་
སྣ་བཅུ་གསུམ་བསགས། །ཀུན་ཀྱང་ལུས་ཀུན་བཀྲུ་བར་བྱས། །སྲིད་པའི་
སྤོས་སྣ་བཅུ་གསུམ་བསགས། ། ཕྱི་ནང་ཀུན་ཀྱང་བསང་བར་བྱས། །དེ་
ནས་གྱེར་སྤུངས་ཆེན་པོ་དེས། །རིན་ཆེན་མཛེས་པའི་རྔ་གཤང་བསྒྲགས། །
དབལ་ཆེན་ཁྲོ་བོའི་ཏིང་འཛིན་བསྒོམས།”ཞེས་པས་གསལ་བ་ཡིན།
དབལ་ཟངས་ཀྱི་སྐོར།
དབལ་ཟངས་ཁོལ་མོ་བདུད་འདུལ་ཞེས་བྱ་བ་དེ་ཇི་ལྟར་ཡིན་པའི་སྐོར་ནི་་་་
《 ཛོ་དམར་གླང་ཆེན་འགྱིང་བ་》[༥༠ ཤ༩བ༦ལས། “དབལ་ཟངས་ཁོལ་མོ་
གླེང་ཆེན་འདི།།” དང་པོ་སྲིད་པའི་བྱུང་ཁུངས་ནི། །ཡུལ་ནི་ཞང་ཞུང་དར་
མའི་ཡུལ། །གངས་ཆེན་སྟ་སྒོའི་དབར་ངར་དང་། །མཚོ་ཆེན་མ་པང་ཁ་
ཞགས་གཉིས། །རྫུ་འཕྲུལ་རླུང་དང་བསྡེབས་པ་ལས། །གངས་ལས་འོད་ཅིག་
བྱུང་བ་དང་། །བྲག་ལས་ཟེར་གཅིག་འཕྲོས་པ་གཉིས། །མཚོ་ཡི་ནང་དུ་ཕོག་
པ་ལས། །མཚོ་ལས་སྒོ་ང་གསུམ་དུ་བྱུང་། །སྒོ་ང་གསུམ་གྱི་ཆེ་བ་དེ། །ནམ་
མཁའི་དབྱིངས་སུ་བརྟོལ་བ་ལས། །སྒོ་ང་ཕྱི་ཡི་ཤུན་པ་ལས། །དབལ་ཟངས་
ཁོམ་མོ་གླི་ཆེན་སྲིད། །སྒོ་ཆུ་ས་ལ་བོ་བ་ལས། །དབལ་ཆུའི་རྒྱ་མཚོ་དེ་ནས་



• 455 •
སྒྲུང་ལྡེའུ་བོན་གསུམ་གྱི་གཏམ། །
སྲིད། །སྒོ་ང་བར་གྱི་གདར་ཤ་ལས། །དབལ་རི་དབལ་བྲག་དེ་ནས་སྲིད། །
སྒོ་ང་ནང་གི་སྙིང་པོ་ལས། །ཡབ་ནི་ཤེལ་རྡུང་དཀར་པོ་དང་། །ཡུམ་ནི་ཛོ་
ལྕམ་ཐང་མོ་སྲིད། །དབལ་གྱི་སྒོ་ང་འབྲིང་བ་དེ། །བར་སྣང་ཁམས་སུ་བརྡོལ་
བ་ལས། །སྒོ་ང་ཕྱི་ཡི་ཤུན་པ་ལས། །དབལ་ཟངས་ཁོལ་མོ་ཉི་ཞལ་སྲིད། །སྒོ་
ཆུ་ས་ལ་བོ་བ་ལས། །དབལ་ཆུ་རང་ཁོལ་སིལ་མ་སྲིད། །སྒོང་ང་བར་གྱི་
གདར་ཤ་ལས། །དབལ་བྲག་ཨར་མོ་ལྗང་ལྗང་སྲིད། །སྒོང་ང་ནང་གི་སྙིང་པོ་
ལས། །ཡབ་ནི་གེ་ཁོད་དམ་རྒྱལ་སྲིད། །ཡུམ་ནི་རླུང་ཟ་སྨན་གཅིག་སྲིད། །
དབལ་གྱི་སྒོང་ང་ཆུང་བ་དེ། །རྒྱ་མཚོའི་རླབས་ཀྱིས་བརྡོལ་བ་ལས། །སྒོང་ང་
ཕྱི་ཡི་ཤུན་པ་ལས། །དབལ་ཟངས་ཁོལ་མོ་ཟླ་ཞལ་སྲིད། །སྒོང་ཆུ་ས་ལ་བོ་བ་
ལས། །དབལ་ཆུ་ཁོལ་མའི་རྒྱུ་རུ་སྲིད། །སྒོང་ང་བར་གྱི་གདར་ཤ་ལས། །
དབལ་གྱི་གོ་མཚོན་སྣ་དགུ་སྲིད། །༡. རལ་གྲི་རང་གིས་རང་བཤའ་དང༌། །
༢. ཐོ་བ་རང་གིས་རང་བརྡུང་དང་། །༣. ཐུ་ལུམ་རང་གིས་རང་འདྲིལ་
དང༌། །༤. སྣ་རེ་རང་གི་རང་གསེ་དང་། །༥. མདུང་མོ་རང་གིས་རང་
འདེབས་དང་། །༦. ལྕགས་ཀྱུ་རང་གིས་རང་འཛིན་དང་། །༧. ཝར་ཤད་
རང་གིས་རང་འདེབས་དང་། །༨. སྣ་ཐོད་རང་གིས་རང་བསོར་དང་། །༩.
མདའ་གཞུ་རང་གིས་རང་འཕེན་སྲིད། །སྒོང་ང་ནང་གི་སྙིང་པོ་ལས། །དྲག་
པོ་དབལ་གྱི་བྱ་ཁྱུང་སྲིད། །སྲིད་གསུམ་ཞལ་ལ་ཁྱུང་གི་སྐུ། །ཁྱུང་རུ་གཡས་
པར་དབལ་མེ་འབར། །ཁྱུང་རུ་གཡོན་པས་དབལ་ཆུ་ཁོལ། །ཁྱུང་གི་སྐུ་ལུས་
བུམ་པ་ལས། ། འདོད་དགུ་ཐམས་ཅད་ཆར་ལྟར་འབེབས། །དབལ་ཟངས་
ནང་དུ་དབལ་མཚོ་དེ་ལྟར་སྲིད། །” ཅེས་པས་དབལ་ཟངས་ཇི་ལྟར་ཡིན་
པ་ཙམ་དུ་མ་ཟད་དབལ་གྱི་གོ་མཚོན་སྣ་དགུ་དང་བཅས་པ་གསལ་བར་་་་་



• 456 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བསྟན།
སྲིད་པའི་དུག་ཡས་བཅུ་གསུམ་གྱི་སྐོར།
སྲིད་པའི་དུག་ཡས་བཅུ་གསུམ་ཞེས་པ་དེ་དག་ནི་ས་དུག་བོང་ང་་་་
ནག་པོ། རྡོ་དུག་མཁར་སྒོང་སྲིན་ཅན། ཤིང་དུག་སྟག་པ་དང་གླང་མ།
ལྡུམ་དུག་ཐང་ཁྲོམ་དང་རེ་ལྕག འབྲུ་དུག་བྲའོ་དང་སྲན་མ། ཆུ་དུག་ན་ཆུ་
དང་བཙའ་ཆུ། གསེར་དུག གཡུ་དུག དུང་དུག ལྕགས་དུག དངུལ་
དུག ཟངས་དུག རག་དུག རྣམས་ཡིན་ཞིང་། དེ་དག་ལ་རིགས་ཀྱི་དབྱེ་
བས་དུག་སྣ་དགུ་ཞེས་《དུག་ཕྱུང་འབར་བ་ནག་པོ་》c༦༥ ཤ༩ན༦） ནས་་་
བཤད་ཡོད། སྲིད་པའི་ཁྲག་སྣ་བཅུ་གསུམ་དང་། སྲིད་པའི་རྫས་སྣ་བཅུ། །
སྲིད་པའི་སྤོས་སྣ་བཅུ་གསུམ་ཞེས་བྱ་བ་དེ་རྣམས་ཀྱང་གཙང་ཤེས་སེལ་་་་་
འདེབས་ཀྱི་སྐབས་སུ་ཟུར་ཙམ་སྤྲོས་པ་དེ་དག་དང་གཅིག་པར་སྣང་།
རུབ་ཀྱི་ལོ་རྒྱུས་ཤིག་གི་སྐོར།
《རྫོགས་པ་ཆེན་པོ་ཞང་ཞུང་སྙན་རྒྱུད་ཀྱི་བོན་མ་ནུབ་པའི་གཏན་་་་
ཚིགས་》（༢༦༤ ཤ༣བ༤)ལས།“ཞང་ཞུང་ཁྲི་སྡེ་ནི་ཡར་ཆད། སུམ་པ་སྟོང་
སྡེ་ནི་མར་བུད། བོད་སིལ་བུར་སོང་བའི་དུས་དེར་ཞང་ཞུང་རྒྱལ་པོའི་ཁབ་
ཆེན་མ་ཁྱུང་ཟ་མཚོ་རྒྱལ་དེས། བོད་ཀྱི་རྒྱལ་པོ་ལ་ཐུགས་ཀྱི་བརྣག་པ་སྐྱེས་
ནས་གྱེར་སྤུངས་སྣང་བཞེར་ལོད་པོ་སྤྱན་དྲངས། ཟ་འོག་དགུ་རིམ་གྱི་གདན་
བཏིངས། དར་དཀར་ཤ་བ་རིས་ཀྱི་གུར་ཕུབ། འབྲས་ཆང་དིང་པ་དྲངས།
བདའ་དགུ་དང་འདོད་དགུ་ནི་ཕུལ། གདུང་བའི་མཆི་མ་ཁྲག་ཏུ་གཏིགས་



• 457 •
སྒྲུང་ལྡེའུ་བོན་གསུམ་གྱི་གཏམ།
ནས་ཞུས་པ། བོན་སྐྱོང་རྒྱལ་པོ་ནི་བཀྲོངས། བོན་ཁྲིམས་གསེར་གྱི་གཉའ་
ཤིང་ནི་ཆག བོད་ཁམས་སིལ་བུར་སོང་། གཡུང་དྲུང་བོན་གྱི་བསྟན་པ་ནི་
ནུབ། འདི་ལྟ་བུའི་དུས་བྱུང་བས། ཐུགས་ཀྱི་བརྣག་པ་ཞུ་འཚལ། ཞུས་
པས། སྣང་བཞེར་ལོད་པོའི་ཞལ་ནས། ང་ལ་སྤུ་བྱ་བ་གསེར་སྲང་གཅིག་ལ་
ལོ་གསུམ་བསྒྲུབས་བཏང་ན་བོད་ཁམས་རླུང་གིས་འཁྱེར་བ་ཡོད་པ་འདི་་་་་
བྱའམ། ཁྱུང་བྱ་བ་གསེར་སྲང་ཕྱེད་ལ་ཟླ་བ་གསུམ་བསྒྲུབས་ནས་བཏང་ན།
ཡར་ལུང་སོག་ཀ་ཁྲི་སྲོང་ལྡེ་བཙན་འཁོར་དང་བཅས་པ་ཕུང་པ་ཡོད་པ་དེ་་་
བྱའམ། ཏུབ་བྱ་བ་གསེར་ཞོ་གཅིག་ལ་ཞག་བདུན་བསྒྲུབས་ནས་བཏང་ན་
རྒྱལ་པོ་ཉིད་སོད་པ་ཡོད་པ་འདི་བྱའམ་གསུངས་པས། མཚོ་རྒྱལ་གྱིས་ཞལ་
ནས་ཏུབ་མཛད་པར་འཚལ་ལོ་ཞུས་པས། གྱེར་སྤུངས་ཆེན་པོ་ད་རོག་མཚོ་
གླིང་ལ་དར་དཀར་ཤ་བ་རིས་ཀྱི་གུར་ཕུབ། ཟ་འོག་དགུ་རིམ་གྱི་གདན་ལ་
བཞུགས་ནས་ཞག་བདུན་བསྒྲུབས་ནས། གསེར་ཞོ་གཅིག་གསུམ་དུ་བཅད་
ནས། སུམ་ནམ་གཅིག སྲོད་ལ་འཕངས་པས། ཡར་ལུང་ཤམ་པོའི་མགུལ་
གྱི་མཚོ་ལ་རྒྱབ་ནས་མཚོ་སྐམ་ཀླུ་བྲོས། ཡར་ལུང་མཚོ་སྐམས་བྱ་བ་ཡོད་དོ། །
སུམ་ནམ་གཅིག་ནམ་ཕར་ཕྱེད་ཚུར་ཕྱེད་ལ་འཕངས་པས། སོག་ཀ་སྤུན་པོའི་
རི་ལ་ཤ་བ་བདུན་ཉལ་བ་ལ་རྒྱབ་ནས་གཉིས་ཤི་ལྔ་རེངས་པས་ཤ་བ་རེངས་་་་
ཀྱི་རི་བྱ་ཡོད་དོ། །སུམ་ནམ་གཅིག་ཐོ་རངས་འཕངས་པས་སྐུ་མཁར་བྱི་བ་
སྟག་རྩེ་ལ་རྒྱབ་ནས་རྒྱལ་པོ་བསྙུང་གིས་ཟིན་ནོ། །རྒྱལ་པོ་རིག་པ་ཅན་དེའི་
ཞལ་ནས་གཡུང་དྲུང་བོན་གྱི་བསྟན་པ་བསྣུབས། བོན་སྐྱོང་རྒྱལ་པོ་
བཀྲོངས། ད་ནང་ཐོ་རངས་ཙཱ་འོང་ལུགས་ཀྱིས་གྱེར་སྤུངས་ཆེན་པོ་ཐུགས་
ཁྲོས་པ་ཡིན་པས། གསེར་ཕྱེ་འབྲོང་རུ་གང་ཁྱེར་ལ་མི་རྟ་བརྒྱ་ཐམ་པ་ཆོས་



• 458 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཤིག གྱེར་སྤུངས་དེ་ལ་ང་གསོ་བའི་ཐབས་ཡོད་དོ། །དེ་གདན་མ་འདྲོངས་
ན་ང་ནི་མྱུར་དུ་འཆི་བ་འདྲ་གསུངས་སོ། །དེར་རྟ་པ་བརྒྱ་དྲྭ་བྱེའི་ལུང་པར་
ཕྱིན་ནས་ཞང་ཞུང་ལུག་གི་རྫི་ལ་བོད་ཀྱི་རྟ་པ་རྣམས་ཀྱིས་གཏམ་དྲིས་པ་གྱེར་
སྤུངས་ཐུགས་ཀྱིས་བརྣག་པ་ཕྱུངས་ནས་བོད་ཀྱི་རྒྱལ་པོ་བསྙུང་། གྱེར་སྤུངས་
ལ་སྐུ་རྒྱལ་འབུལ། སྤྱན་འདྲེན་པས་གང་ན་བཞུགས་དྲིས་སོ། །རྫི་བོས་སྨྲས་
པ་མཚོ་གླིང་ཉེ་བྲག་དཀར་པོ་མ་གིའི་རྩ་ན་དར་དཀར་ཤ་བ་རིས་ཀྱི་གུར་་་་་
ཕུབ་ནས་ཡོད། སྐུ་མ་ངེས་ཏེ་ཅིར་ཡང་སྤྲུལ་ཟེར་རོ། །དེར་མཚོ་ལ་གྲུ་བཏང་
ནས་ཕྱིན་པས་ཟ་འོག་གི་གདན་དགུ་རིམ་གྱི་སྟེང་ན། ཤེལ་གྱི་རྣ་རུར་སྤྲུལ་
ནས་བཞུགས་པ་ལ་གསེར་ཕྱེ་འབྲོང་རུ་གང་ཕུལ་ནས་བསྐོར་བ་དང་ལྷ་ཕྱག་་་
བྱས་པས་ཤེལ་གྱི་རྣ་རུ་གྱེར་སྤུངས་སུ་སྐུ་བཞེངས་ནས་གསུངས་པ་བོན་སྐྱོང་་་
རྒྱལ་པོ་བཀྲོངས། གཡུང་དྲུང་བོན་གྱི་བསྟན་པ་བསྣུབས། ཐུགས་ལས་
བརྣག་པ་སྐྱེས་ནས་ཀྱང་། བོན་ཀྱི་རྒྱལ་པོ་བཀྲོངས་ནས་བོད་ཁམས་ཕུང་
ནས་འགྲོ་བ་ལ་ད་ངས་སྨྲས་པ་ཁས་ལེན་ནམ་གསུངས། བློན་པོས་ཞུས་པ།
རྗེ་ཁྲི་སྲོང་ལྡེ་བཙན་གྱི་ཞལ་ནས་དང་པོ་གཡུང་དྲུང་བོན་བསྣུབས་པ་ཡང་་་་་་
ངས་མ་ཉེས་ཏེ། བྷོ་ཏི་ས་ཏྭ་དང་རྒྱ་གར་གྱི་མཁན་པོ་རྣམས་དང་། འཁོར་
གྱི་བློན་པོ་རྣམས་ཀྱི་ཕྲ་མ་ལགས། ད་ཅི་ལྟར་གསུངས་པ་བཀའ་ཉན་ཞུས་
པས་འོ་ན་ངའི་ཚིག་བཞི་འདི་སྟེར་རམ། ༡. ངས་སྤྱོད་པའི་ཞང་ཞུང་གི་བོན་
སྡེ་སུམ་བརྒྱ་དྲུག་ཅུ་འདི་མི་བསྒྲུབ་པ་དང་གཅིག ༢. གུ་རུབ་ཀྱི་མི་སྡེ་འདི་
ལ་ཡུལ་ཡར་ལུང་སོག་ཁ་བྱིན་ནས་བླ་དང་བློན་གྱི་ཁྲལ་མེད་པར་གཡས་གྲལ་
ལ་འཇོག་པ་དང་གཉིས། ༣. རྗེ་ལིག་མི་རྒྱ་ཡི་སྐུ་ཚད་དུ་གསེར་གྱི་མཆོད་
རྟེན་ལ་གཡུང་དྲུང་འདོམས་གང་དགར་བ་དང་གསུམ། ༤. ཁྱུང་ཟ་མཚོ་



• 459 •
སྒྲུང་ལྡེའུ་བོན་གསུམ་གྱི་གཏམ།
རྒྱལ་གྱི་སྤྱན་སྔར་ལྷ་བཅུ་གཉིས་མགོ་དང་བཅུ་གསུམ་གྱི་སྟོང་འཇལ་བ་་་་་
གཙིགས་སུ་བྱིན་ནམ་གསུངས་སོ། །དེར་དབང་བློན་མི་གསུམ་གྱིས་ཁས་
བླངས་སོ། །དེ་ནས་གྱེར་སྤུངས་རྗེའི་སྤྱན་སྔར་གདན་བསྐྱོད་ནས། ཕྱིར་ལྡོག་
གི་ཆོ་ག་གསང་ཐིས་འཕར་མ་དགུ་བསྐོར་མཛད། རྗེའི་བུ་ག་དགུ་ནས་
གསེར་གྱི་སྐུད་པ་དར་སྐུད་སྒྲིལ་མ་ཙམ་རེ་ཡང་བཏོན་ནོ། །སྲང་ལ་བཅལ་
བས་སུམ་ནམ་གཅིག་བཏོན་ནོ། །དེའི་རྗེས་ལ་ཁྲག་ངན་དང་རྣག་དང་ཆུ་
སེར་ལ་སོགས་པ་མང་དུ་བཏོན་ནས་བསྙུངས་པ་དྭངས་སོ།”།ཞེས་པར་གསལ་
བ་འདིའང་ཙོའམ་ཛོའི་ལོ་རྒྱུས་གསལ་ཁ་ཐོན་པ་ཞིག་ཏུ་སྣང་།
༈
， སྣང་བཞེར་ལོད་པོའི་ལྷོ་ཐིས་ཀྱི་སྐོར།
གྱེར་ཆེན་སྣང་བཞེར་ལོད་པོ་ནས་བརྒྱུད་པའི་ཛྭ་ཐིས་ཀྱི་གདམས་་་
ངག་ སྐོར་ ཇི་ ལྟར་ བྱུང་ བའི་ ཚུལ་ ཡང་《དར་ རྒྱས་ གསལ་ བའི་ སྒྲོན་་་་་་
མ》༼༦༡༩ ཤ༦༢བ༣）ལས།
“སྔགས་ཕྱོགས་ནི་ཚེ་ལོ་བརྒྱད་ཁྲི་ཐུབ་ཚེ་བོན་སྐུ་གཡོ་བ་མེད་པ་་་་
ལས། གཡོ་བ་ཡེ་ཤེས་ཀྱི་ཆོ་འཕྲུལ་དུ་ཡེ་ཤེས་ཀྱི་ལྷ་ཨ་ཏི་མུ་ཝེར་བྱ་བར་སྐུ་
སྤྲུལ། དེའི་ངང་ལས་ལོངས་སྤྱོད་རྫོགས་སྐུའི་ཚུལ་དུ་རྫུ་འཕྲུལ་གྱི་ལྷ་ཆེན་སྐུ་
བྱི་མང་སྐྱེངས་བྱ་བར་བྱུང་། དེའི་ངང་ལས་འགྲོ་བ་ལོག་པར་རྟོག་པ་
འདུལ་བའི་དོན་དུ། སྤྲུལ་བའི་ལྷ་དབལ་ཆེན་གེ་ཁོད་ཞེས་བྱ་བར་སྐུ་སྤྲུལ་
ནས་ཙོ་དམར་ཐིས་ལ་སོགས་པའི་རྒྱུད་རྣམས་གསུངས།” ཞེས་དང་། ཡང་
༼༦༢༠ ཤ༦༣ན༧） ལས། “དེ་ནས་སྟོན་པ་གཤེན་རབ་ཀྱིས་ནུབ་ཕྱོགས་ཀྱི་
གཡུང་དྲུང་རིའི་རྩེ་མོ་ལ། བྱིན་བརླབས་སྤྲུལ་པའི་གཞལ་ཡས་ཁང་དུ་གསང་



• 460 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བའི་འཁོར་ལ་མེ་རིའི་རྒྱུད་རྣམས་གསུངས། དེའི་བོན་ལ་མང་ཡང་བསྡུས་ན་
གསུམ། སྲུང་མ་དགུ་དང་ཟློག་པ་ཐིས་དང་། བསང་སླན་དང་གསུམ་མོ། །
ཡང་ཙཱ་སྐྱ་ཐེའུ་འདུལ་བ་ཕྱིའི་རྒྱུད། ཙཱ་དམར་དགྲ་འདུལ་ནང་གི་རྒྱུད། མེ་
རི་གྱད་ཕུར་གསང་བའི་རྒྱུད་དང་གསུམ། ཞང་ཞུང་ཁྲི་ལྡེ་ལྕགས་ཀྱི་བྱ་རུ་
ཅན་ལ་བརྒྱུད། དེ་ནས་ཚེ་སྤུངས་ཟླ་བ་རྒྱལ་མཚན་ཡན་སྙན་རྒྱུད་དང་
འདྲའོ”། །ཞེས་པས་གེ་ཁོད་སྔགས་ཕྱོགས་ཀྱི་བྱུང་ཚུལ་གསལ་བ་དང་། ཡང་
(༦༢ ༡ ཤ༦༣བ༣）ལས། “སེམས་ཕྱོགས་ནི། ཡེ་ཉིད་སྟོན་པ་ཀུན་ཏུ་བཟང་
པོ་ནས་གསང་བ་འདུས་པ་ཡན་དགོངས་པས་ཐུགས་སུ་བརྒྱུད། ལྷ་བོན་
ཡོངས་སུ་དག་པ་ནས་ཚེ་སྤུངས་ཟླ་བ་རྒྱལ་མཚན་ཡན་གཅིག་གིས་གཅིག་ལ་་་
གྲོ་སོག་གི་སྦུབས་ནས་ཚིག་གིས་སྙན་དུ་བརྒྱུད། ཚེ་སྤུངས་ཟླ་བ་རྒྱལ་མཚན་
གྱིས་ར་སངས་ཀླུ་རྒྱལ་གྱི་སྲས་ར་སངས་ཏ་པི་ཧྲི་ཙ་ལ་བསྟན་ནས་ཁོང་གིས་་་
སྟག་ཐབས་སེང་གེའི་བྲག་ལ་ལོ་དགུ་མི་ཚིག་གིས་བར་མ་ཆོད་པར་བསྒོམས་་་
པས། ཕུང་པོ་ལྷག་མེད་ལ་རང་དོན་དུ་བོན་སྐུ་བདེ་བ་ཆེན་པོ་ཐོབ། གཞན་
དོན་དུ་གཟུགས་སྐུར་སྤྲུལ་ནས་གྱེར་སྤུངས་སྣང་བཞེར་ལོད་པོ་དང་སྨོར་ཕྱུག་
གི་གནས་སུ་བྱོན། མཚན་ཁྱེའུ་རྙེད་ལེགས་སུ་བཏགས། དེར་སྣང་བཞེར་
མཐུ་རྩལ་གྱིས་དྲེགས་པའི་སྙེམས་འཆང་ཞིང་སྨེར་ཕྱུག་ཟང་ཟིང་གི་ཁོལ་པོར་
སོང་བ་ལ་སྤྲུལ་སྐུས་གདམས་པ་ཚིག་གསུམ་བཏབ་པས། སྣང་བཞེར་དང་
སྨོར་ཕྱུག་གྲོལ་ལོ། །དེ་རྗེས་མཚོ་གླིང་གི་དོལ་སོགས་སུ་ཕྱི་ལྟ་བ་སྤྱི་གཅོད།
ནང་མན་ངག་དམར་ཁྲིད། གསང་བ་རིག་པ་གཅེར་མཐོང་། ཡང་གསང་
གནས་ལུགས་ཕུག་ཆོད་དང་བཞི། དུང་གི་ཤོག་གུ་ལ་གཡུའི་ཡི་གེར་བཏབ་
ནས་སྤྲུལ་པའི་སྐྱེས་བུ་ཏ་པི་ཧྲི་ཙས་ལས་ཅན་གྱི་གཤེན་པོ་སྣང་བཞེར་ལོད་པོ་



• 461 •
སྒྲུང་ལྡེའུ་བོན་གསུམ་གྱི་གཏམ། །
ལ་གདམས་པའོ། །” ཞེས་པས་གསལ་ཞིང་། སེམས་ཕྱོགས་རྫོགས་པ་ཆེན་པོ་
ཞང་ཞུང་སྙན་རྒྱུད་དང་། སྔགས་ཕྱོགས་གེ་ཁོད་ཞང་ཞུང་མི་རིའི་སྐོར་འདི་
དག་ནི་གནའ་བོའི་དུས་ནས་ད་ལྟའི་བར་དུ་སྙན་རྒྱུད་ཟམ་མ་ཆད་པ་ཞིག་་་་
ཡིན་སྟབས། གདམས་པའི་ཆེ་བ་ཙམ་དུ་མ་ཟད་ལོ་རྒྱུས་ཀྱི་ཁུངས་སུའང་
དགོས་ཁྱད་ཤིན་ཏུ་ཆེ་བ་ཞིག་ཡིན།



• 462 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཆན་འགྲེལ།
(1) རྒྱལ་པོ་གཉིས་ཀྱི་འཁོར་བ་དང་མྱང་འདས་གཉིས་མཚོན་ལ་འཕྲང་དོག་པར་་་་་
སྒུགས་པ་ནི་གདམས་ངག་གི་གནད་ཀྱིས་གཅུན་པས་བློན་པོ་གསུམ་སྟེ་ལུས pངག་
ཡིད་གསུམ་གྱི་སྒོ་གསུམ་དང་ཕུང་པོ་ལྔའམ་འབྱུང་བའི་ཁམས་ལྔའམ། ཉོན་
རྨོངས་པ་ལྔ་རྣམས་དང་རྣམ་པར་ཤེས་པའི་ཚོགས་དྲུག་དང་ཉོན་རྨོངས་པ་བརྒྱད་་་་
ཁྲི་བཞི་སྟོང་རྣམས་དབང་དུ་བྱས་པའི་དཔེའོ།། །
( 2 )རྒྱུ་སྐར་ཉེར་བརྒྱད། །
“འབྱུང་རྩིས་ཀྱི་ལག་ལེན་ཏི་སིའི་འོད་ཟེར་”ནམ་མཁའི་ནོར་བུ་(1938 -)
(བྲིས་མ་)མི་རི་སྒར་(ཤོག་གྲངས་117)
རྒྱུ་སྐར་གྱི་མིང གྲངས རྒྱུ་སྐར་གྱི་མིང གྲངས རྒྱུ་སྐར་གྱི་མིང་ གྲངས
བྲ་ཉེ་
སྨིན་དྲུག
11
ཆུ་སྨད་
སྣར་མ་
གྲོ་བཞིན། བྱི་བཞིན 21,216
མོན་གྲེ་
22
ལག་
ས་རི་
14 མོན་གྲུ་
ས་ག་
ཁྲུམས་སྟོད་
24
ལྷ་མཚམས་
ཁྲུམས་སྨད་
ནམ་གྲུ་
སྒྲུབ18
དབྱུ་གུ 0
10
ཆུ་སྟོད་
1
རྩེ
19
20
ཨ | ༄༅
མེ་བཞི
12
མགོ
ནག་པ་
23
n
ནམ་སོ་
© | ཆ བ| o
26
མཆུ་



སྒྲུང་ལྡེའུ་བོན་གསུམ་གྱི་གཏམ། • 463 • .
(3)“སྲང་ལ་ཐེམ་གཉེར་སྦ་བ་ཆེ་”ཐུར་སྲང་གི་དོན་དུ་“ ཐེམ་གཉེར་སྦ་བ་ཆེ་སྟེ་”“ཐེམ་
”ཞེས་པ་ནི་ཐེམ་སྐས་དང་འདྲ་བའི་རིམ་པ་ཡོད་ལ་“གཉེར་”ཞེས་པས་གཉེར་མའི་
རི་མོ་དང་འདྲ་བ་ཞོ་དང་སྲང་ངམ་ཉག་དང་རྒྱུ་མའི་གྲངས་སྟོན་བྱེད་ཀྱི་རི་མོ་མང་་
དུ་ཡོད་པ་དང་ “སྦ་བ” ཞེས་པ་ནི་ཡིག་ནོར་ཞིག་སྟེ། དོན་དུ་ “ཝ་བ་” ཞེས་པ་མི་
འགའ་ཤས་ཀྱི་མགུལ་དུ་ཡོད་པ་དེ་ལ་དཔེར་བྱས་ཤིང་དོན་དུ་རྒྱུ་མའི་རྒྱུ་རྡོའམ་སྲང་
གི་ལྕི་ཚད་སྟོན་བྱེད་ཀྱི་ལྕགས་རིལ་དེ་ལ་ཟེར་བ་ཡིན།
( 4) “པོར་མགོ་མགོ་ཅན་སྐྱེད་ཅིང་རྒྱགས་” པོར་མགོ་སྟེ་འབྲོག་ཡུལ་དུ་ “སྤོ་ཐོ་” ཞེས་
པའམ་“སྤོར་མགོ་”ཞེས་པ་སྤང་ཐང་ནས་མིའི་མགོ་བོ་འདྲ་བའི་ས་ཕུང་རྩ་ཕྲ་ལ་མེ་
ཏོག་གི་འདབ་མ་ལྟ་བུ་གྲངས་མེད་སྐྱེས་པ་ཞིག་ཡོད་པ་དེ་ལ་ཟེར་ཞིང་། སྐབས་
འདིར་ “པོར་མགོར་” ཞེས་བྱ་བ་སྟེ་དོན་དུ་ “སྤོ་ཐོའི་མགོའི་དོན་བསྟན་པའི་ཆེད་
དུ་”“མགོ་ཅན་”ཏེ་མིའི་མགོ་བོ་ལྟ་བུ་མགོ་དང་ལྡན་ལ་“སྐྱེད་ཅིང་རྒྱགས་”པ་སྟེ་ལོ་
ནས་ལོ་དང་ཟླ་བ་ནས་ཟླ་བ་རེ་བཞིན་ཆེས་ཆེར་སྐྱེད་ཅིང་ཞེང་ཚད་ཀྱང་ཇེ་རྒྱགས་་་
སུ་འགྲོ་བ་ཞིག་གི་དོན་ཡིན། །
（5） སྐྱེས་བུའི་རིག་པ་ཀུན་ཏུ་སྣང་བའི་ཡེ་ཤེས་ཀྱི་དབང་དུ་མ་གྱུར་པ་ནི་སྣང་སྲིད་གང་
ནའང་མེད་པས་རྒྱ་མཚོ་གདན་དུ་བཏིང་ནམ་མཁའ་གོས་སུ་གྱོན་འབྱུང་བཞི་ཟས་་་་
སུ་གསོལ་པར་བཤད་ལ། རང་བཞིན་གྱིས་འོད་གསལ་བས་མུན་པ་དང་བྲལ་བ་ལྕེ་
སྤྱང་གི་མིག་ལྟ་བུ། སྒོ་གསུམ་གྱི་ནུས་རྩལ་ཚད་མེད་པས་སྟོབས་ཆེན་སེང་གེ་ཡིན་
ཀྱང་བཙོན་དུ་འཇུག་ནུས་པ། རིག་པ་དེ་ཁོ་ན་ཉིད་ཀྱི་དབང་དུ་མ་གྱུར་པ་འགའ་
ཡང་མེད་ནའང་ལྷན་སྐྱེས་ཀུན་རྟོག་གི་རླུང་གཡོས་ཏེ་འཁྲུལ་པར་འཕྱན་པས་སྡོད་་་
མ་ཚུགས་པའི་དོན་དུ་གོ།
(6)འདིར་སྐྱེས་བུའི་དབང་པོ་ལྔ་དང་གནད་བཞི་དང་ཡུལ་ལྔ་དང་ངོ་སྤྲོད་ཉི་ཤུ་རྩ་་་་
གཅིག་དང་སྣང་བཞིའི་གནད་རྣམས་ལ་བརྟེན་ལ་ཚོགས་བརྒྱད་རང་སར་གྲོལ་བའི་
དོན་མན་ངག་དང་འབྲེལ་བ་ཞིག་ཏུ་གོ། །
(7)ཚོར་དྲུག་རང་སར་གྲོལ་བའི་གནད་ཀྱི་མན་ངག་གཅིག་ཏུ་གོ།



• 464 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(8)སེལ་གྱི་སྒོ། ཞེས་པ་ནི་སྐྱེ་བོ་ཕོ་མོ་སུའང་རུང་བས་ལྷ་ཀླུ་སྡེ་བརྒྱད་ཀྱི་རིགས་ལ་
ཕོག་ཐུག་བྱས་པའམ་འཁོན་འཁྲུགས་བགྱིས་པ་དེ་རིགས་བསལ་མ་ཐུབ་ན་བཀྲ་མི་་་
ཤིས་པ་དང་ཆགས་སྒོའི་རིགས་མང་དུ་འབྱུང་བ་དེ་དག་སེལ་བའི་ཆེད་ལྷ་བསང་་་་་
དང་གཙང་སེལ་གྱི་ཆོ་ག་སྣ་ཚོགས་བསྒྲུབ་པའི་དོན་ཡིན།
( 9 )སྲི་ཡི་སྒོ། ཞེས་པ་ནི་སྔར་ཐེངས་གཅིག་ལ་བཀྲ་མ་ཤིས་པ་གང་ཞིག་བྱུང་བ་དེ་ཉིད་
རྐྱེན་དུ་གྱུར་ཏེ་སླར་ཡང་འདྲེ་ལ་སོགས་པས་བསྐྱར་དུ་གནོད་ཅིང་བཀྲ་མ་ཤིས་པའི་
རིགས་དེ་ཀུན་ཡང་ཡང་དུ་འབྱུང་བའི་དོན་ཡིན།
(10)གླུད་ཀྱི་སྒོ། ཞེས་པ་ནི་གནོད་བྱེད་འདྲེ་དང་གདོན་བགེགས་གང་སུའང་རུང་བ་དེ་
དག་ལ་བསྲུང་བྱའི་མིའམ་སེམས་ཅན་གང་ཡིན་པ་དེའི་ཚབ་ཀྱི་གླུད་གཟུགས་དབང་
པོ་ཚང་བ་ཞིག་བཟོས་པ་དེ་བརྔན་ཆས་སྣ་ཚོགས་པས་ལེགས་པར་བརྒྱན་པ་དེ་དག་
སྔགས་དང་ཕྱག་རྒྱ་དང་ཏིང་ངེ་འཛིན་གསུམ་གྱི་ནུས་པས་ཡོངས་སུ་བསྔོས་པས་་་་་་
བསྲུང་བྱ་སུའང་རུང་བ་དེའི་ཚེ་སྲོག་བསླུ་ཐུབ་པའམ་དེའི་འགལ་རྐྱེན་བར་ཆད་་་་་་
ཐམས་ཅད་བསལ་ནུས་པའི་དོན་ཡིན།
(11) གཏོའི་སྒོ། ཞེས་བྱ་བ་ནི་བསྲུང་བྱ་ལ་འགོ་ཞིང་འཚེས་པའི་ལྷ་ཀླུ། གཉེན་གསུམ་
སོགས་ཀྱི་ཐུགས་དམ་བསྐངས་ནས་ལས་ལ་བསྐུལ་ཏེ་གནོད་ཚེ་ཐམས་ཅད་མཐུ་་་་་
སྟོབས་ཀྱིས་བཟློག་པའི་ལས་མཐའ་ཞིག་ལ་ཟེར་བ་ཡིན།
(12） གཅོང་དགུ། ཞེས་པ་ནི་ཆོ་ག་གྱེར་བའི་ཚེ་སེམས་ཅན་མི་འདྲ་བ་རིགས་དགུའི་
གདངས་སོ་སོ་དབྱངས་སུ་དྲངས་པས་ལྷ་ཀླུ་སྡེ་བརྒྱད་ཀྱི་རིགས་སམ་འདྲེའམ་སྲི་་་་
སོགས་ཀུན་ལ་ཐད་ཀར་བརྡ་སྤྲད་ཐུབ་པའི་དོན་ཡིན། སེམས་ཅན་རིགས་དགུ་ནི།
1. འབྲུག་གི་ངར་སྐད། 2. ཁྱུང་མོའམ་ནེའུ་ལེ་སྟེ་ཁྱུང་གི་རིགས་གཅིག་གི་འཚེར་
སྐད། 3. ངང་མས་བུ་བསྐོར་བའི་སྐད། 4. རྨ་བྱའི་གཤོག་སྒྲོ་བསིལ་བའི་སྐད།
5. ཁུ་བྱུག་སྙན་པའི་སྐད། 6. བྱེའུ་ཅོ་གའི་འགྱུར་སྐད། 7. ནེ་ཙོའི་ཙེང་སྐད།
8. ཕོ་རོག་གི་ལྟོ་སྐད། 9. སྦྲང་མའི་སྐད། བཅས་པ་རྣམས་ཡིན།



སྒྲུང་ལྡེའུ་བོན་གསུམ་གྱི་གཏམ།
• 465 •
(13)འཕེལ་ཆེན་ཡག་ཁ་བརྗོད་པའི་དུས། ཞེས་པ་ནི་དམིགས་བསལ་དུ་བཙས་དོན་
དུ་རྟེན་འབྲེལ་གྱི་ཡག་ཁ་བརྗོད་པའི་སྐབས། །
(14) ཤས་ཆེན་དམག་ལ་ཆས་པའི་དུས། ཞེས་པ་ནི་དཔའ་བོ་རྣམས་ཤིན་ཏུ་གནད་
གལ་ཆེ་བའི་དམག་ལ་ཆས་པའི་སྐབས། །
（15） རྒྱུག་ཆེན་བྱ་རྡང་བཀྱག་པའི་དུས། ཞེས་པ་ནི་བང་ཤིན་ཏུ་མགྱོགས་པའི་རྟ་
རྣམས་ཀྱི་རྒྱུགས་རྩལ་འགྲན་པའི་སྐབས། །
(16） ལྷ་དམག་དགྲ་ལ་བཤིག་པའི་དུས། ཞེས་པ་ནི་ལྷ་དམག་དགྲ་ཐོག་ཏུ་དྲངས་ཏེ་
དགྲ་བོའི་ཡུལ་མཁར་སོགས་རྨང་ནས་བཤིག་པའི་སྐབས།
(17) རྒྱལ་པོས་རྒྱལ་ས་གནོན་པའི་དུས། ཞེས་པ་ནི་རྒྱལ་པོ་སོགས་མིའི་རྗེ་བོ་རྣམས་
ཁྲི་ལ་མངའ་གསོལ་བའི་སྐབས།
(18) བཙུན་མོས་རྩ་དཀར་སྤེལ་བའི་དུས། ཞེས་པ་ནི་རྒྱལ་པོའི་བཙུན་མོ་སོགས་
མིའི་རྗེ་བོ་རྣམས་ཀྱི་རིགས་བརྒྱུད་སྤེལ་བའི་སྐབས།
(19) བློན་པོས་དར་ས་འཛིན་པའི་དུས། ཞེས་པ་ནི་ཕྱུགས་རིགས་སྤྱི་དང་ཁྱད་པར་
རྟའི་འཕེལ་བསྐྱེད་བྱེད་པའི་སྐབས།
（20） རྨང་བ་ལ་ཕན་པར་འགྱུར། ཞེས་པ་ནི་རིགས་བརྒྱུད་མེད་མཁན་ལ་མི་བརྒྱུད་
འཆད་པ་མ་ཟད་འཕན་པ་སྟེ་བུ་བརྒྱུད་མང་དུ་འབྱུང་བར་འགྱུར།
(21) གཟི་བརྗིད། འདུས་པ་རིན་པོ་ཆེའི་རྒྱུད་དྲི་མ་མེད་པ་གཟི་བརྗིད་རབ་ཏུ་འབར་
བའི་མདོ། གཏེར་སྟོན་ཁྱུང་པོ་བློ་ལྡན་སྙིང་པོ། (༡༣༦༠ –? ）རྒྱ་གར་ཐོབ་རྒྱལ་
གསར་པ།
DOCANJI ༡༩༧༨(༤༤༠ ཤ༢༢༠༠༦):
ཐུག་ཁར་བུ་དགུ་ཡབ་དང་བཅུ། །དགུང་སྨན་མཆེད་བདུན་ཕྱུ་དང་བརྒྱད། །དགུ་
ཁྲི་དགུ་འབྱུང་དམག་དང་བཅས། །འཕེལ་ཆེན་ཡག་ཀ་བརྗོད་ན་དགོས། །ཤས་
ཆེན་དམག་ལ་ཆས་ན་དགོས། །རྒྱུག་ཆེན་བྱ་རྡང་བཀྱག་ན་དགོས། །ལྷ་དམག་དགྲ་
ལ་བཤིག་ན་དགོས། །རྒྱལ་པོ་རྒྱལ་ས་གནོན་ན་དགོས། །བཙུན་མོ་རྩ་དཀར་འཕེལ་



• 466 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ན་དགོས། །བློན་པོ་དར་ས་འཛིན་ན་དགོས། །ཡོ་མ་འཕེལ་ཁ་རྩི་ན་དགོས། །དེ་
དགོས་པས་དོན་གལ་ཆེ་བརྒྱད་ཡིན། །ཞེས་པ་རྣམས་ཀྱིས་གསལ།
(22） དྲ་མ་མཆེད་དགུ། ཞེས་པ་ནི་མཁས་པ་དང་ཡ་རབས་ཀྱི་གྲས་ལ་སྐྱོབས་མ་བྱེད་
མཁན་ལྷ་སྲུང་གི་རིགས་ལ་ཟེར། །
(23) བྱེས་ཐུབ་དཔའ་བོ་སྤུན་དྲུག ཅེས་པ་ནི་དཔའ་བོ་གཡུལ་དུ་ཞུགས་པའམ་
ཚོང་གི་ལས་སོགས་བྱོས་སུ་འགྲུལ་བ་ལ་སྐྱོབས་མ་བྱེད་པའི་ལྷ་སྲུང་གི་རིགས་ལ་་་་་་
ཟེར།
(24)གཞིས་སྲུང་ཁྲ་མོ་རྫོང་དྲུག ཅེས་པ་ནི་ཟ་མ་མོའི་རིགས་གཞིས་སུ་སྡོད་མཁན་ལ་
སྐྱོབས་མ་བྱེད་མཁན་གྱི་ལྷ་སྲུང་གི་རིགས་ལ་ཟེར།
(25）ཅང་སེང་མགྲོན་གཡག་བཅུ་གསུམ། ཞེས་པའི་མགྲོན་གཡག་བཅུ་གསུམ་ནི་
དགྲ་ལྷའི་རིགས་གཡག་གི་མགོ་ཅན་བཅུ་སུམ་ཡོད་པ་དེ་རིགས་ལ་ཟེར།
(26) ལམ་ལྷ་མཉེན་པོ་མཆེད་བརྒྱད། ཅེས་པ་ནི་འགྲུལ་པ་ལ་སྐྱོབས་མ་བྱེད་མཁན་
གྱི་ལྷ་རིགས་ལ་ཟེར།
(27）ཤུགས་མགོན་རྫིའུ་བཅུ་གསུམ། ཞེས་པ་ནི་གཙོ་ཆེར་གྱོད་དང་ཁ་མཆུ་སོགས་
གཏམ་གྱི་ཁ་འཛིན་བྱེད་མཁན་གྱི་ལྷ་སྲུང་གི་རིགས་ལ་ཟེར།
(28) ཡེ་ངམ་གཉིས་ཀྱི་ས་མཚམས། ཞེས་པ་ནི་རྫོགས་ཆེན་དུ། འཁོར་འདས་རྒྱ་མ་
གྱེས་པའི་སྔོན་རོལ། ཞེས་པ་དང་དོན་གཅིག་པ་སྟེ། དོན་དུ་ “ཡེ་” ཞེས་པ་ནི་
སྣང་བ་དང་མཐུན་པའི་ཕྱོགས་ཀྱི་ཡིན་ལུགས་དེ་ལ་ཟེར་ཞིང་། “ ངམ” ཞེས་པ་
ནི་མུན་པའམ་མི་མཐུན་པའི་ཕྱོགས་ཀྱི་ཡིན་ལུགས་དེ་ལ་ཟེར་བ་ཡིན། འདི་ནི་རྒྱ་
ནག་གི་མནའ་ལུགས་སུ།“ཡིན” ཞེས་པ་མི་མཐུན་ཕྱོགས་དང་།“ཡང་”། ཞེས་
པ་ནི་མཐུན་ཕྱོགས་སུ་བཤད་པ་དེ་དང་སྒྲ་མཐུན་པར་སྣང་ལ་གཉིས་ཆོས་ཀྱི་གཞི་རུ་
བཤད་པའང་འདྲ་བར་སྣང་མོད་དངོས་དོན་ནི་གོ་ལྡོག་ཏུ་སྣང་བས་ཐ་དད་དུ་ཤེས་
ཐུབ།
(29） དུང་ཁྱུང་དགོང་དུ་འཕུར། ཞེས་པ་ནི། དུང་ཁྱུང་སྟེ་ཁྱུང་དཀར་པོ་དེ་དགུང་



• 467 •
སྒྲུང་ལྡེའུ་བོན་གསུམ་གྱི་གཏམ།
དུ་འཕུར་བའི་དོན་དུ་ཤེས།
(30) མཁར་གྱི་ཡོག་རེར་ཁྲོ་བོ་རེ། ཞེས་པ་ནི་མཁར་གྱི་ལོགས་རེ་རེ་ལ་ཁྲོ་བོ་རེ་རེ་
ཡོད་པའི་དོན་ཡིན། །
(31) རེ་འབྱམས་སྦྲུལ། ཞེས་པ་ནི་སྤྲུལ་རེ་འབྱམས་ཞེས་པ་དང་དོན་གཅིག་ཅིང་དེ་ནི་
སྦྲུལ་ཐམས་ཅད་ཀྱི་ནང་ནས་དུག་ཆེ་ཤོས་ཤིག་གི་མིང་ཡིན། །
(32) སྟོང་གསུམ། ཞེས་པ་ནི་སྟོང་པ་དང་པོ་སྟེ་སྤྱི་ཕུད་དང་། སྟོང་གཉིས་པ་བར་མའི་
འཇིག་རྟེན་གྱི་ཁམས་དང་། སྟོང་གསུམ་པ་སྟེ་སྟོང་གསུམ་གྱི་སྟོང་ཆེན་པོ་བཅས་
གསུམ་མོ།།
(33） ཁམས་གསུམ། ཞེས་པ་ནི་འདོད་པའི་ཁམས་དང་གཟུགས་ཀྱི་ཁམས་དང་
གཟུགས་མེད་པའི་ཁམས་དང་གསུམ་ཡིན།
（34） སྲིད་གསུམ། ཞེས་པ་ནི་ས་འོག་ཀླུའི་སྲིད་པ། ས་སྟེང་གཉེན་གྱི་སྲིད་པ། ས་བླ་
ལྷའི་སྲིད་པ་གསུམ་ལ་ཟེར་བ་ཡིན།
(35) འབྲོང་རྒྱས་ལྡེམ་པ། ཞེས་པ་ནི་གཡག་གམ་འབྲོང་གི་སྙིང་གཟུགས་དང་འདྲ་
བའི་བཤོས་སམ་གཏོར་མ་ཞིག་ལ་ཟེར་བ་ཡིན། མཆོད་པ་དེ་འདྲ་ཞིག་འབུལ་སྲོལ་
བྱུང་བའི་ཁུངས་ནི་ཆེས་སྔ་བའི་བཙན་བོན་དང་། བདུད་བོན་དང་། གདོན་བོན་
ཏུ་གྲགས་པ་དེ་དག་གིས་དམར་མཆོད་བྱས་པ་ལ། རྗེས་སུ་གཤེན་རབ་མི་བོ་ཆེས་
དེའི་ཚབ་ཏུ་འབྲོང་རྒྱས་ལྡེམ་པའི་བཤོས་ཀྱིས་འཐུས་པར་གནང་བའི་དོན་ཡིན།
(36) ཕྱ་གཡང་གི་བུམ་པ། ཚེ་གསང་འགུར་པའི་ཕྲིན་ལས་ཁྲིགས་སུ་བསྡེབས་པ་ཚེ་
བསོད་འདོད་རྒུའི་དཔལ་སྟེར་སྒྲིག་པ་པོ་འཇམ་དབྱངས་མཁྱེན་བརྩེའི་དབང་པོ་སྡེ་
དགེ་གསེར་ལྗོངས་ཤིང་དཔར་(ཤ་སན2]ལས་འདིའི་རྟེན་རྫས་གཏོང་བུམ་བཅའ་
ཚུལ་ནི། རིན་པོ་ཆེའམ་རྫའི་བུམ་པ་སྐྱོན་དང་བྲལ་བ་ཁ་དོག་དཀར་པོའམ་སེར་
པོར་བསྒྱུར། བཀྲ་ཤིས་པའི་རྟགས་སམ་ནོར་བུ་འབར་བ་བྲིས་པའི་ནང་དུ་བུམ་
རྫས་ཉེར་ལྔ་གཙོ་བོར་གྱུར་པའི་རིན་ཆེན་འབྲུ་སྨན་དང་གོས་ཟས་སོགས་གཡང་་་་་
ཅན་གྱི་རྫས་ཅོང་ཞི་བྲག་ཞུན། རྩ་བ་ལྔ་བ་སོགས་ཚེར་རྫས་ཀྱི་ཕྱུར་བུར་གཏམ་པའི་



• 468 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དབུས་སུ། འབྱོར་ན་རཏྣ་ཐོད་ཕྲེང་རྩལ་ཡབ་ཡུམ་གྱི་སྐུ་བྲིས་འབུར་གང་རིགས་ན་
བཟའ་སེར་པོ་དང་བཅས་བརྟན་པར་ཞུགས་ཞེས་པས་གསལ།
(37)ཕྱ་གཡང་ཕུག་ལྷ་གསོལ་བ། TIBETAN FOLK
SONCSFROM CYANCTSE
AND WESTERN TIBETCIUSEPPE
TUCCIASCONA1966ཤ711ང་)：
ཕུག་ལྷའི་སྐོར། ཟ་མ་མོའི་ཆེད་དུ་མོ་ལྷའི་རྟེན་མཁར་ཞེས་བྱ་བ་དམིགས་
བསལ་ཁང་པའི་སྟེང་ངམ། རི་ཀླུངས་སོགས་སུ་བཞེངས་སྲོལ་བྱུང་མི་འདུག་ནའང་
དེ་ནི་ ཁྱིམ་ལྷ་] ཞེས་པའམ་（ཕུག་ལྷ་ཞེས་བྱ་བ་ཐབ་ཚང་གི་སྦུག་ཏུ་བཞེངས་པ་
དེ་དང་དོན་གཅིག་ཡིན་པར་མངོན། གང་ལ་ཞེ་ན་མི་སྤྱིའི་བསམ་ཕྱོགས་སུ་ཁྱིམ་ལྷ་
ཞེས་པ་དེ་ནི་ལྷ་མོ་ཞིག་ཡོད་པར་སེམས་ཤིང་ཐབ་ཚང་གི་ཚོ་ཁ་འཛིན་མཁན་ཡང་་་་
མ་སྲིང་ནེ་སྲུ་མོ་སྨན་གྱི་རིགས་རྣམས་ཡིན་པ་དང་དེ་དག་གིས་རྟག་ཏུ་ཁྱིམ་ལྷ་ལ་་་་་
གཅེས་འཛིན་ཧ་ཅང་ཆེན་པོར་བྱེད་ཀྱིན་ཡོད་པ་རེད། དཔེར་ན་ཁྱིམ་དེར་བཟའ་
ཤིང་གི་རིགས་དང་བལ་ཚོན་གྱི་རིགས་སོགས་གསར་པ་ཞིག་བྱུང་བ་ཡིན་ན་ཕུད་དེ་
ཕུག་ལྷ་ལ་སྒྲོན་པ་དང་ཐབ་ཏུ་གསུར་དུད་ཤོར་བའི་ཚེ་ཕུག་ལྷ་འཁྲུག་གི་རེད་ཅེས་་་
འཛེམ་བག་ཧ་ཅང་ཆེན་པོར་བྱེད་པ་བཅས་ཀྱིས་ཤེས་སོ།།
(38) གཡོན་ཁམས་སུམ་ཅུ་རྩ་སུམ། ཞེས་པ་ནི་ཡར་གཡོན་གཉེན་པོ་བཅུ་གསུམ་
དང་། བར་གཡོན་བསྟོད་པ་དགུ་དང་། ས་གཡོན་ཆེ་བ་བཅུ་གཅིག་བཅས་གཟེར་
མིག་ཏུ་གསལ་བར་བཤད་ཡོད་པ་དེ་དག་ལ་ཟེར། ཡོངས་གྲགས་སུ་སྣང་སྲིད་ཀྱི་
སྡེ་བརྒྱད་དུ་གྲགས་པ་རྣམས་ཏེ་དེ་དག་གི་རང་སྐད་དང་སྦྱར་ན། 1. དུ་ཏུ། ཞེས་
པ་སྟེ་བདུད་ཀྱི་སྡེ་དང་། 2. རྒྱུ་ཀི ཞེས་པ་སྟེ་བཙན་གྱི་སྡེ་དང་། 3. ནཱ་གི།
ཞེས་པ་ཏེ་ཀླུའི་སྡེ་དང་། 4. ཨ་ནུ། ཞེས་པ་དེ་ལྷའམ་གཉན་གྱི་སྡེ་དང་།
5. མ་མོ། ཞེས་པ་སྟེ་མ་མོའི་སྡེ་དང་། 6. ཡ་དི། ཞེས་པ་སྟེ་གཤིན་རྗེའི་སྡེ་
དང་། 7. ཙ་ཏི། ཞེས་པ་སྟེ་རྒྱལ་པོའམ་ཤ་ཟའི་སྡེ་དང་། 8. ཤཀྐ། ཞེས་པ་སྟེ་



• 469 •
སྒྲུང་ལྡེའུ་བོན་གསུམ་གྱི་གཏམ།
གནོད་སྦྱིན་ནམ་སྲིན་པོའི་སྡེ།
（39) ཕོ་གདོང་། ཞེས་པ་སྐྱེས་པ་ཕོའི་རིགས་རྣམས་བསྡུ་བའི་ཆེད་དུ་སྐྱེས་པ་སྟག་ཤར་
གྱི་ཆས་ཅན་གཟུགས་རིས་སུ་བཀོད་པ། །
(40)མོ་གདོང་། ཞེས་པ་ནི་ཟ་མ་མོ་སྨན་གྱི་རིགས་རྣམས་བསླུ་བའི་ཆེད་དུ་མོ་སྨན་རྒྱུན་
ཆས་ཀྱིས་མཛེས་པར་བཀྲས་པའི་གཟུགས་རིས།
(41) མདའ་བཀྲ ཞེས་པ་ནི་སྐྱེས་པའམ་ཕོའི་མཚོན་རྟགས་སུ་མདའ་ཡི་གཟུགས་རིས་
མཛེས་པར་བཀོད་པ།
(42) འཕང་བཀྲ ཞེས་པ་ནི་ཟ་མ་མོ་སྨན་གྱི་མཚོན་རྟགས་སུ་འཕང་ངམ་ཕང་བུ་སྐུད་
པའི་གྲུ་གུས་བཀྲས་པ།
(43) ནམ་མཁའ། ཞེས་པ་ནི་སྐྱེས་བུ་ཕོ་མོ་གང་སུའང་རུང་བའི་སྲོག་ཤིང་རྒྱ་གྲམ་དུ་
སྦྲེལ་བར་འབྱུང་བའི་ཁམས་ཀྱི་རྒྱུན་མཚོན་པའི་ཚོན་རྐུད་སྣ་ཚོགས་པས་ལེགས་པར་
བྲན་ཏེ་འབྱུང་ཁམས་མཐུན་སྡེབ་བྱས་པ། །
(44）རྒྱང་བུ། ཞེས་པ་ནི་སྐྱེས་བུ་ཕོ་མོ་གང་སུའང་རུང་བའི་སྲོག་ཤིང་གི་ཚིགས་སུ་སྲོག་
ལུས་དབང་ལུང་གི་འབྱུང་ཁམས་རྣམས་མཚོན་པའི་བལ་ཚོན་གྱིས་བརྒྱན་པའི་བར་
གསེང་དུ་ཚོན་མདངས་གང་ལ་གང་འོས་པས་འབྱུང་ཁམས་མཐུན་སྡེབ་བྱས་པ།
(45） བདུད་ཀྱི་ཁྲམ་མདོས། ཞེས་པ་ནི་བདུད་ཀྱིས་ཁྲམ་ལ་བཏབ་ཟིན་ན་འཆི་རྒྱུ་ལས་
མེད་པ་ཡིན་སྟབས་ཁྲམ་ཁ་ལས་བསླུ་བའི་མདོས་ཆོག་བྱེད་པ།
（46） གཤིན་རྗེའི་བཟློག་མདོས། ཞེས་པ་ནི་གཤིན་རྗེའི་སྡེ་རྣམས་ཀྱིས་བྱད་གཏད་
བཏང་བ་སོགས་བཟློག་པའི་མདོས་ཆོག་བྱེད་པ། །
(47) དམུ་ཡི་བཙན་མདོས། ཞེས་པ་ནི་བཙན་གྱི་རིགས་ལ་ཕོག་ཐུག་ཤོར་ཏེ་དེ་དག་
གིས་དལ་ཁ་བཏང་བའི་ཉེན་ཁ་བསྲུང་བའམ་དེ་ལས་བསྐྱབ་པའི་མདོས་ཆོག་བྱེད་་་
(48） ཀླུ་དབང་གཏད་མདོས། ཞེས་པ་ནི་ཀླུའི་རིགས་ལ་ཕོག་ཐུག་ཤོར་བའི་རྐྱེན་གྱིས་
ཀླུ་དབང་གིས་གཏད་དུ་བཅུག་པ་ལས་འགྲོལ་བའི་ཆེད་དུ་མདོས་ཆོག་བྱེད་པ།



• 470 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(49) སྲིན་པོའི་མཁར་མདོས། ཞེས་པ་ནི་སྲིན་པོའམ་གནོད་སྦྱིན་གྱིས་འཚེ་ཞིང་སྡང་
བ་ཞི་ཞིང་བདེ་བའི་སླད་དུ་དེ་དག་མཉེས་པའི་མཁར་གྱི་མདོས་ཆོག་བྱེད་པ།
(50)ཆུད་ཀྱི་རྒྱལ་མོའི་གཡང་མདོས། ཞེས་པ་ནི་ཆུད་དམ་ཡོངས་གྲགས་སུ་སྣང་སྲིད་
ཀྱི་རྒྱལ་མོ་མཉེས་པར་བྱེད་པའི་ཐབས་ལ་བརྟེན་ནས་བདེ་ལེགས་ཀྱི་གཡང་འགུགས་
པའི་མདོས་ཆོག་བྱེད་པ། །
（51) སྐྱོང་མ་ཁྲམ་གྱི་གཟེ་མདོས ཞེས་པ་ནི་མ་མོའི་ནང་ཚན་དུ་གཏོགས་པའི་བརྟན་
མ་དང་ལྷག་པར་དུ་སྐྱོང་མའི་རིགས་རྣམས་ཀྱིས་རྟག་ཏུ་ཞི་བའི་ངང་ཚུལ་བསྟན་་་་་
ནའང་དེ་དག་ལ་ཕོག་ཐུག་ཚབ་ཆེ་བ་ཞིག་ཤོར་ན་དེ་མ་ཐག་ཏུ་ཁྲོས་ཏེ་བཀའ་ཆད་་་
དྲག་པོའི་ཁྲམ་གྱི་གཟེ་འདེགས་པར་འགྱུར་བས་དེ་དག་བཟློག་ཅིང་ཞི་བའི་མདོས་་་་
་ཆོག་བསྒྲུབ་པ། །
(52) ཁ་ལ་གངས་དཀར་སྨན་མདོས། ཞེས་པ་ནི་སྨན་མོའི་སྡེ་ཚན་གྱི་གཙོ་མོ་ཁ་ལ་
གངས་དཀར་སོགས་ཀྱི་དྲག་པོའི་རྣམ་འགྱུར་གྱི་འཚོ་བ་ནམ་ཡང་མི་བྱེད་ནའང་་་་་
ཁོང་ཚོར་ཕོག་ཐུག་ཤོར་བ་ཡིན་ན་མོ་སྨན་མཛེས་མའི་སྒྱུ་ལ་བརྟེན་ནས་བསླུ་ཞིང་་་་
བྲིད་ཅིང་འགལ་རྐྱེན་སློང་བའི་བར་ཆད་དེ་རིགས་ལས་འགྲོལ་བའི་འདོད་ཆགས་་་་
བྱེད་པ། །
(53） སྨན་མོ་གཟེད་ཀྱི་ཚང་མདོས། ཞེས་པ་ནི་སྨན་མོའི་རིགས་སྤྱི་དང་ཁྱད་པར་དུ་
གཟེད་ཀྱི་སྡེ་ཚན་རྣམས་འཁྲུགས་པའི་ཕོག་ཐུག་ཤོར་བ་ཡིན་ན་དེ་དག་གིས་ནང་་་་་
ཚང་གི་མི་རྣམས་མི་མཐུན་པའི་རྐྱེན་ཆགས་བཏང་སྲིད་པས་བར་ཆད་དེ་རིགས་་་་་
སེལ་བའི་མདོས་ཆོག་བྱེད་པ།
(54) “བསྟན་མདོས་”ཞེས་པ་ནི་ས་གཞི་དང་མཁར་ཐབས་སོགས་རྒྱ་ཆེ་ལ་གཞི་བརྟན་
པའི་མདོས་ཀྱིས་མཉེས་པར་བྱེད་པའི་དོན་ཡིན།
(55） མཚོ་སྨན་རྒྱལ་མོའི་གུར་མདོས། ཞེས་པ་ནི་ཀླུ་དང་སྨན་མོ་འབྲེལ་བ་ལས་བྱུང་
བའི་མཚོ་བདག་ཞི་མའི་ངང་ཚུལ་ལྡན་ནའང་ཤིན་ཏུ་གཉན་པས་ཀླུའི་ནད་རིགས་་་
སྣ་ཚོགས་བཏང་ནུས་པ་ཞིག་སྟེ་དེ་རིགས་ལ་ཕོག་ཐུག་དང་འཁོན་འཁྲུགས་ཤོར་བ་་་
༥



， 471，
སྒྲུང་ལྡེའུ་བོན་གསུམ་གྱི་གཏམ།
ཡིན་ན་རས་སམ་ཤོག་བུའི་གུར་ཆེ་ཆུང་མང་པོས་མཛེས་པར་བཀྲས་པའི་མདོས་་་་་
ཆོག་བྱེད་དགོས་པ་ཡིན། །
(56) འདྲེ་དགུའི་ཚང་མདོས། ཞེས་པའི་འདྲེ་དགུ་ནི་སྨྲང་ཤེས་གཏོ་དགུའི་སྐབས་སུ་
གསལ་ཞིང་དེ་དག་གི་ནང་མི་ཡོངས་ལ་འཚེ་ཞིང་གནོད་པས་དེ་ལས་བསླུ་བའམ་་་་
གནོད་པ་བཟློག་པའི་མདོས་ཆོག་བྱེད་པ།
(57) སྲི་བཅུའི་ཚོང་མདོས། ཞེས་པའི་སྲེ་བཅུ་ནི་སྨྲང་ཤེས་གཏོ་དགུའི་སྐབས་སུ་
གསལ་ལ། དེ་དག་གིས་ནང་མི་ཡོངས་ལ་འཚེ་ཞིང་གནོད་པས་དེ་ལས་བསླུ་བའམ་
གནོད་པ་བཟློག་པའི་མདོས་བྱེད་པ། ་
(58) སྐྱེས་བུ་བརྒྱད་ཀྱི་དཔུང་མདོས། ཞེས་པ་ནི་བཙན་རིགས་ལ་བ་རྐྱ་བརྒྱད་ཅེས་
པ་དེ་དག་ལ་འཁོན་འཁྲུགས་ཤོར་ན་བཙན་གྱི་སྡེ་དཔུང་ཡོངས་ཀྱིས་རྒྱུན་མི་ཆད་་་་་
པའི་གནོད་པ་གཏོང་སྲིད་པས་དེ་དག་ཞི་བྱེད་ཀྱི་མདོས་ཆོག་བསྒྲུབ་པ། །
(59) ས་བདག་གཏོད་ཀྱི་སྤུར་མདོས། ཞེས་པའི་གཏོད་ནི་གཙོ་ཆེར་བྲག་དང་བར་
སྣང་གི་ཁམས་ལ་གནས་པའི་ས་བདག་གི་རིགས་རྣམས་ཡིན་ལ་དེ་དག་ལ་ས་གཞིའི་
ཁམས་ལ་བརྟེན་ནས་ཕོག་ཐུག་ཤོར་སླ་ཞིང་དེ་དག་གི་བཀའ་ཆད་དུ་ཡུལ་མི་དང་་་་
གཉེན་ཚན་རྣམས་སུ་མི་རོ་རྒྱུན་མི་ཆད་པ་བྱུང་བས་དེ་དག་གི་འཁོན་འཁྲུག་ཞི་བྱེད་
ཀྱི་མདོས་ཆོག་བྱེད་པ། །
(60) གཙང་སྨེ་འདྲེས་པའི་སྐྱོམ་མདོས། ཞེས་པ་ནི་གཙོ་ཆེར་ས་བདག་ཀླུའི་རིགས་
རྣམས་གཙང་སྨེ་འདྲེས་པ་ལ་བརྟེན་ནས་འཁྲུགས་པར་འགྱུར་བས་གཙང་སེལ་བྱེད་
པའི་མདོས་ཆོག་བསྒྲུབ་པ། །
(61) མཚུངས་གཉིས་བསོར་བའི་སྐྱོམ་མདོས། ཞེས་པ་ནི་ས་བདག་ཀླུ་གཉན་གྱི་
རིགས་གང་ཡང་རུང་བས་དབང་དུ་བྱས་པའི་ཡུལ་མཁར་སོགས་ཀྱི་ཚུལ་མ་ཤེས་ཏེ་་
རང་གི་དེ་དག་དང་མཚུངས་པར་བདག་ཏུ་བཟུང་ཞིང་བསོར་བའམ་བསྡུར་བའི་་་
བྱེད་ལས་ཀྱིས་ཕོག་ཐུག་ཤོར་ཏེ་འཁྲུགས་པར་གྱུར་པ་སེལ་བྱེད་ཀྱི་མདོས་ཆོག
（62） རྩ་དཀར་སེལ་བའི་ཀག་མདོས། ཞེས་པ་ནི་རིགས་བརྒྱུད་འཕེལ་ལ་གེགས་རྐྱེན་



• 472 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བྱེད་པའི་ས་བདག་ཀླུ་གཉན་སོགས་གཡོན་ཁམས་ཀྱི་སྡེ་རྣམས་འཁྲུགས་པ་སེལ་བའི་
མདོས་ཆོག་བྱེད་པ། །
（6） སྟོང་གསུམ་སྒྲོན་མེ། ཞེས་པ་ནི་ཤིན་ཏུ་གཉན་པའི་གཤིན་པོའམ་བླ་མ་ཆེན་པོ་
རྣམས་ཡིན།
（64)གཤིན་ལྕག ཅེས་པ་ནི་གཤིན་བླ་ལ་མནར་གནོད་གཏོང་མཁན་གྱི་འདྲེ་ཞིག
（65） ས་མཐའི་ཀུ་ཧྲང་། ཞེས་པ་ནི་ས་མཐའི་བྱ་ཅོ་བ་རྫས་དང་ཡོ་ཆས་གང་ཞིག་ཀྱང་
ཁྱེར་རྒྱུ་མེད་མཁན་ལ་ཟེར། །
(66） བྱིའུ་ཕྲུག་ཚང་ཡར། ཞེས་པ་ནི་བྱེའུ་ཆུང་འཕུར་དུས་ལ་མ་བབས་པའི་གོང་དུ་
རྐྱེན་གྱིས་ཚང་ནས་འཐོན་བྱུང་ལ་སླར་ཚང་དུ་ལོག་པའི་ནུས་པ་དང་ཆ་རྒྱུས་གཉིས་
ཀ་མེད་མཁན་ལ་ཟེར། །
(67) གནས་སྐབས་རྣམ་བཞི། ཞེས་པ་ནི་ཟས་ཟ་བའི་སྐབས་དང་འཆག་ཅིང་འགྲོ་
བའི་སྐབས་དང་གཉིད་ཉལ་བའི་སྐབས་དང་སྡོད་པའི་སྐབས་རྣམས་ཡིན།
(68) བར་ས། ཞེས་པ་ནི་འཆི་རྗེས་ཀྱི་གནས་ཚུལ་ཕལ་ཆེར་ “ བར་དོ་” ཞེས་པ་དང་
ཕྱོགས་འདྲ་མོད། གནའ་བོའི་བོན་པོ་རྣམས་ཀྱི་ལུགས་སུ་འཇིག་རྟེན་ཕྱི་མའི་བཤད་
པ་ཆོས་ཀྱི་ནང་དུ་བཤད་པ་ལྟ་བུ་ཡོད་མེད་དཔྱད་གཞི་ཙམ་དུ་སྣང་།
(69) རྒན་པོ་ཤི་བ་ལ་ལ་བགྲེས་འདུར། ཞེས་པ་ནི་ལོ་ན་ཆེས་རྒན་པར་སོན་པའི་སྐྱེ་
བོ་ཕོ་མོ་སུའང་རུང་བ་དག་ཤི་བ་དེས་ནི་ནང་མིའི་གཡང་ཉམས་པར་འགྱུར་བས། །
སྐབས་འགར་རྒན་པོའི་རོ་ཕྱི་རུ་མི་འདོན་པའམ་གལ་ཏེ་འདོན་དགོས་བྱུང་ན་་་་་་
གཡང་ཉམས་པའི་གཡང་ཆོག་དང་། བཀྲ་མི་ཤིས་པར་བྱེད་པའི་བར་ཆད་ཐམས་
ཅད་འདུར་གྱིས་བཅོས་དགོས་པའི་དོན་ཡིན།
(70） ཡུལ་ཤེས་འདོད་ཡོད་གྱི་བོན་སྒོ་བརྒྱད། ཅེས་པ་ནི་རྣམས་པར་ཤེས་པ་ཚོར་
བརྒྱུད་དེ། མིག་གི་རྣམ་པར་ཤེས་པ། ལྕེའི་རྣམ་པར་ཤེས་པ། རྣ་བའི་རྣམ་
པར་ཤེས་པ། སྣའི་རྣམ་པར་ཤེས་པ། ལུས་ཀྱི་རྣམ་པར་ཤེས་པ། ཡིད་ཀྱི་རྣམ་པར་
ཤེས་པ། ཉོན་མོངས་པའི་ཡིད་ཀྱི་རྣམ་པར་ཤོས་པ། ཀུན་གཞིའི་རྣམ་པར་ཤེས་པ་



• 473 •
-
---
，
སྒྲུང་ལྡེའུ་བོན་གསུམ་གྱི་གཏམ།
དེ་དག་དང་རྗེས་སུ་འབྲེལ་བའི་འདོད་ཡོན་རྣམས་ཡིན་མོད་བོན་རྣལ་མའི་ལུགས་་་་
སུ་རྣམ་ཤེས་ཚོགས་བཅུད་ཀྱི་བཤད་པ་ཡོད་དམ་མེད་པ་ནི་དཔྱད་གཞིར་སྣང་།
(71)གསོན་གཤིན་ཡུལ་བགོས་པའི་བོན་སྒོ་རྣམ་པ་བཅུ་གཉིས། ཞེས་པ་ནི་གསོན་
པོའི་དབང་པོ་ལྔ་དང་ཡིད་ཀྱི་དབང་པོ་དང་བཅས་པ་དྲུག་གམ་ཡུལ་ལས་ཀྱི་སྣང་བ་
དང་གཤིན་པོའི་དབང་ཤེས་དྲུག་གི་ཡུལ་བག་ཆགས་ཀྱི་སྣང་བ་དྲུག་བཅས་རྣམ་པ་་་
བཅུ་གཉིས་ཟེར་བ་ཡིན།
(72)ལོག་གཡང་དབྱེན། ཞེས་པ་ནི་ལམ་ལོག་པ་ལས་མ་ལོག་པར་འཁྲིད་པ་དང་། །
འཇིགས་ཤིང་ཡང་བའི་གཡང་ས་ལས་བསྐྱབ་པ་དང་། གཤིན་འདྲེ་ལ་སོགས་པས་
བསླུ་ཞིང་གསོན་གཤིན་བར་དུ་དབྱེན་འབྱེད་བྱེད་པ་ལས་འགྲེལ་བའི་བོན་རྣམ་པ་་་
གསུམ་ལ་ཟེར་བ་ཡིན།
(73) འབྱུང་བ་དགྲ་ཐོག་ཏུ་སོང་བ། ཞེས་པ་ནི་སྐྱེས་བུའི་སྲོག་གི་ཁམས་སྟག་ཡོས་
ཤིད་ལ་རྟ་སྦྲུལ་མོ། བྱ་སྤྲེལ་ལྕགས་བྱི་ཕག་ཆུ། །གླང་ལུག་ཁྱི་འབྲུག་སྲོག་ཁམས་
དང་། ཞེས་པ་དེ་དག་གི་དགྲ་གཤེད་ནི་སྟག་ཡོས་ལྕགས་ལ་རྟ་སྦྲུལ་ཆུ། །བྱ་སྤྲེལ་མེ་
ལ་བྱེ་ཕག་ས། །གླང་ལུག་ཁྱི་འབྲུག་སྲོག་དགྲ་ཤིང་། ཞེས་པའི་ཁམས་ལ་བབས་པའི་
དུས་རྣམས་ལ་ཟེར་བ་ཡིན། །
(74)ཡེད་མེད་པ ཞེས་པ་ནི་བློ་ལ་ཅིའང་དྲན་དུ་མེད་པ་སྟེང་ཕྱམ་མེ་བ་བྱ་བ་གང་ཡང་
བྱེད་མི་འདོད་ཅིང་བྱས་ནའང་རྒྱ་འབྱམས་ནས་བྱེད་དོན་འགྲུབ་མི་ཐུབ་པ་དེ་འདྲ་་
བ་ཞིག་ལ་ཟེར་བ་ཡིན། །
（75)རི་ཁ་གྲུ་བཞིར་བཅད་པ་ཕྱོགས་མཚམས་བརྒྱད་དུ་ཕྱེ་བ། ཞེས་བྱ་བ་ནི་འདི་
(76) ཙ@། ཞེས་པ་ནི་ལྷ་དང་། འདོད་ཡོན་དང་། ཆོས་རྫས་སོགས་གང་དགོས་པ་དེ་
དག་ཐང་ག་ལྟར་རས་གཞི་ཆུང་ངུར་རི་མོ་བཀོད་པ།
(77)གཡང་གཞི། མིའི་པགས་པ་མགོ་དང་ཡན་ལག་མ་ཉམས་པ་ཞིག་ལ་ཟེར།
（78)གཤེད་སྟ་ཁ་ཆེ། ཞེས་པ་ནི་གཤིན་པོའི་གཤེད་འདུལ་བའི་ཡོ་བྱད་ཡོ་ཆས་སུ་སྟ་རེ་



• 474•
E
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཁ་ཆེ་བ་ཞིག་ཡོད་པ་དེ་ལ་ཟེར་བ་ཡིན།
(79) གཤེད་ཟེར་འགུག་མོ། ཞེས་པ་ནི་གཤེད་འདུལ་བའི་ཡོ་ཆས་སུ་ལྕགས་ཀྱི་ཟོར་བ་
ལའོ།།
(80) གཤེན་སྒྲོ་རླུང་ཐུབ། ཅེས་པ་ནི་གཤེད་འདུལ་བའི་ཡོ་ཆས་སུ་གཡག་གི་ཀོ་བ་
མཉེད་མས་བཙེམས་པའི་སྒོ་བ་སྤུས་ལེགས་ནང་དུ་རྡུང་ཡང་འཛིན་ཐུབ་པ་ཞིག་་་་
དགོས་པའི་དོན་ཡིན།
(81) གཤེད་འབྲིང་འདོམ་དགུ། ཞེས་པ་ནི་གཤེད་འདུལ་བའི་ཡོ་ཆས་སུ་གཡག་གི་ཀོ་
བས་བཟོས་པའི་འབྲིང་པའམ་ཐག་པ་རིང་ཚད་གཞུ་འདོམས་དགུ་ཡོད་པ་ཞིག་་་་་
དགོས་པའི་དོན་ཡིན། །
(82) བླ་འཛིན་དྲྭ་བ། ཞེས་པ་ནི་གཤེད་འདུལ་བའི་ཡོ་ཆས་སུ་བླ་འཛིན་བྱེད་ལྕགས་ཀྱི་
དྲྭ་བ་ཞིག་དགོས་པའི་དོན་ཡིན། །
(83) སྲིད་པ་གར་གྱི་གྱེན་སེལ། ཞེས་པ་ནི་སྐྱེ་བོ་ཕོ་མོ་སུའང་རུང་བ་དེའི་སྲིད་པའི་
མཐུ་ནུས་གཞན་པའི་དབང་གིས་དབུལ་བའི་ཉེན་བྱུང་བ་ཡིན་སྟབས་སྲིད་པ་ལྕའི་་་
ནུས་པས་གྱེན་དུ་འདྲེན་པའི་སེལ་དགོས་པའི་དོན་ཡིན།
(84)འདྲེ་དགུ་སྲི་བཅུའི་ཐུར་སེལ། ཞེས་པ་ནི་འདྲེ་དང་སྲི་ཡིས་རིགས་བརྒྱུད་ཀྱི་རྨང་
བརྐུ་ཞིང་། འོག་ནས་འཚེ་བ་བྱེད་ཀྱི་ཡོད་པར་བརྟེན་ཐུར་དུ་སེལ་བའི་བཅོས་
དགོས་པའི་དོན་ཡིན། །
(85) བྱུར་དང་མ་བླ་ཆུད་ཀྱི་དམན་སེལ། ཞེས་པ་ནི་བྱུར་ནི་ལྟས་ངན་གྱི་རིགས་ཅིག་
དང་མ་བླ་ཆུད་ནི་ཁྱད་པར་གང་དུ་སྡོད་པའི་གནས་གཞི་དེ་ལ་དབང་བྱེད་པའི་་་་
བརྟེན་མའམ་སྐྱོང་མའམ་ས་བདག་མོ་ནག་པོའི་ཕྱོགས་ཅན་དམན་རིགས་ཀྱིས་་་་་
འགལ་རྐྱེན་བྱེད་པ་རྣམས་སེལ་བའི་ཐབས་ལ་ཟེར་བ་ཡིན། །
(86） བྱ་དམར་མཚལ་བུའི་གག་སེལ། ཞེས་པ་ནི་ཆེས་སྔ་བའི་བོན་ལུགས་སུ་ཁྱིམ་བྱ་
ཕོའི་དམར་མཆོད་ལ་བརྟེན་ནས་གློ་བུར་གྱི་གེགས་རྐྱེན་སེལ་བའི་ཐབས་བྱེད་སྲོལ་་་
བྱུང་བ་དེའི་དོན་དུ་གོ།



• 475 •
L
སྒྲུང་ལྡེའུ་བོན་གསུམ་གྱི་གཏམ།
(87）ལྕོ་གའི་ཡར་སེལ། ཞེས་པ་ནི་སྣང་གཤིན་གྱི་སྐབས་སུ་ལྕེ་གའི་འགྱུར་སྐད་གཅོང་
གིས་གླུད་དང་ཡས་ཀྱི་ལམ་བསྟན་པ་ཞེས་པས་གསལ་བའི་གཅོང་སྐད་ཀྱིས་ཡར་ལ་་
བཞུགས་པའི་ལྷ་དང་དབལ་མོའི་ཐུགས་རྒྱུད་བསྐུལ་ཏེ་སེལ་བྱེད་པའི་དོན་དུ་སྣང་།
(88）ཐིའུ་རང་དམར་སེལ། ཞེས་པ་ནི་གོང་དུ་བྱ་དམར་མཚལ་བུའི་གག་སེལ་ཞེས་པ་
དེ་དང་འབྲེལ་ཡོད་ཅིག་ཏུ་གོ།
(89) མི་གྲངས་ཀྱི་མདའ་སེལ། ཞེས་པ་ནི་བསྲུང་བྱ་མི་གྲངས་ཇི་ཙམ་ཡོད་པ་དེ་དག་
གི་སྲོག་བརྟན་པའི་སྲོག་ཤིང་མདའི་གྲངས་དེ་སྙེད་ཅིག་བསྐྲུན་ཏེ་སེལ་བྱེད་པའི་་་་་
དོན་དུ་གོ།
(90) མདོ་དང་མདུད། ཅེས་པ་ནི་ལུང་པའི་སུམ་མདོའམ་བཞི་མདོ་དང་། ཡང་ན་
རིའི་སྒང་ཕྱོགས་གསུམ་མམ་བཞི་རུ་རི་སྣ་སོ་སོར་གྱེས་པའི་མདུད་སྒང་ལ་ཟེར་བ་་་
ཡིན།
(91)འགྱིང་། ཞེས་པ་ནི་རི་ཡི་རྣམ་པ་སེང་གེའམ་གླང་ཆེན་འགྱིང་བ་ལྟ་བུ།
(92) འཁྱིལ། ཞེས་པ་ནི་ནེའུ་སེང་ངམ་ཆུ་རྫོང་ངམ་ཆུ་རྒྱུན་གྱེན་དུ་འཁྱིལ་བའི་རྣམ་པ་
ཡོད་པ། །
(93) དཔལ། ཞེས་པ་ནི་བཀྲ་ཤིས་པའི་ས་རྟགས་ཡོད་པའམ་བྱིན་རླབས་ཅན་གྱི་སྒྲུབ་
གནས་ལྟ་བུའི་དོན་དུ་གོ།
(94）འཁྱིལ་པས་བཅའ། ཞེས་པ་ནི་འཁྱིལ་བར་བཅའ་ཞེས་པའི་དོན་ཏེ་མདོ་དང་
མདུད་རྣམས་མདུན་དུ་གཏད། འགྱིང་ལ་རྒྱབ་གཏད་ཅིང་འཁྱིལ་ ་སེལ་གྱི་བྱ་བ་
བརྩམས་དགོས་པའི་དོན་ཡིན།
(95) དཔལ་ལ་གོང་བསྟོད། ཅེས་པ་ནི་སེལ་གྱི་མཆོད་ཚོགས་དང་དཔལ་གྱི་གནས་སུ་
བཀྲམས་ཏེ་གོང་གི་ལྷ་ཚོགས་བསྙེན་ཅིང་བསྟོད་དགོས་པའི་དོན་དུ་གོ།
(96) མདུད་ལ་བོར། སེལ་གྱི་མཆོད་གཏེར་སོགས་མདུད་ཀྱི་གནས་སུ་བསྐྱལ་ཏེ་འབུལ་
དགོས་པའི་དོན་ཡིན། །
(97) ཤེལ་ཚིགས། ཞེས་པའི་དོན་དངོས་ནི་གཡག་དང་ལུག་སོགས་གནག་ལུག་སེམས་



དལ་བར་བ་ཡན་
• 476 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཅན་ཞེས་སུ་གྲགས་པ་དེ་རིགས་ཡིན་མོད་དེ་དག་གི་མཚོན་བྱེད་དུ་ནས་འབྲུ་ཡོས་སུ་
བརྔོས་པ་དང་ནས་འབྲུ་ཚིགས་སུ་བཅུག་པའི་ནག་པོ་རྣམས་མཉམ་པོར་བསྲེས་པ་་་
དེ་ལ་ཟེར་བ་ཡིན། །
(98) ཀློང་གྲུམ། ཞེས་པ་ནི་གྲུམ་པ་སྟེ་གྲུ་པ་དང་ཕྱི་བ་རྣམས་དགུན་དུས་སའི་ཀློང་ངམ་
ཁུང་བུར་ཉལ་གྱི་ཡོད་པར་བརྟེན་ཐ་སྙད་དེ་སྐད་དུ་བྱུང་བར་མངོན།།
（99)བྱ་མ་ཤེལ་བུ། ཞེས་པ་ནི་བྱ་མ་བྱིའུ་ཞེས་པའི་དོན་ཏེ་ཡོངས་གྲགས་སུ་ཕ་ཝང་ཞེས་
སུ་གྲགས་པའི་བྱིའུ་དེ་ལ་ཟེར་བ་ཡིན། །
(100)སྲིད་པའི་སེལ་ར་གཉེན་པོར་བསྐོས། ཞེས་པ་ནི་སྲིད་པའི་སེལ་ར་གཉན་པོར་
བཀོད་ཅེས་པའི་དོན་དུ་གོ།
(101）ཡར་ལ་ཡོད་ཀྱི་རལ་ཆེན་གསུམ། ཞེས་པ་ནི་དང་པོ་ཅི་ཡང་མེད་པའི་སྟོང་པ་
ལ། དེ་ལས་ཡེ་ཡོད་ཅུང་ཙམ་སྲིད། །དེ་ལ་བག་ཙམ་རྡུལ་ཙམ་སྲིད། །དེ་ལས་ཟིལ་
པ་ཁྲོམ་ཙམ་སྲིད། །དེ་ལས་རིན་ཆེན་རི་རབས་སྲིད། །ཅེས་ཡོངས་སུ་གྲགས་པ་
དེའི་དོན་དུ་གོ།
(102) མར་ལ་མེད་པའི་ལུང་ཆེན་གསུམ། ཞེས་པ་ནི་སྔོན་ཆད་མེད་པ་ལས་གངས་
དང་རི་དང་མཚོ་གསུམ་སྲིད་པར་བཤད་པ་དེ་དང་འབྲེལ་ཡོད་པ་ཞིག་ཨེ་ཡིན།
ཡང་ན་སྲིད་པའི་གྲོལ་ཕུག་རུ་ཟེར་བ་ནག་པོ་ཐུར་དུ་འཕྲོས་པ་ལས་མྱོས་དང་་་་་་
ཐིབས་དང་རྨུགས་པ་གསུམ་བྱུང་ཞེས་པ་དེ་ཡིན་སྲིད།
(103)སྔོན་མོ་ནས་གྱི་སྦྲན་མ། ཞེས་པ་ནི་ནས་ཀྱི་འབྲུ་ཡོངས་སུ་མ་སྨིན་པའི་གོང་ནས་
བཏུས་པ་འབྲུ་སྔོ་ལ་ལྗང་ཁུའི་ཁ་དོག་དང་ལྡན་པ་དེ་ལ་ཟེར་བ་ཡིན།
(104)མི་འགྲོ་ཡས་སྟགས་སྤང་པ། ཞེས་པ་ནི་ཆེས་སྔ་བའི་དུས་སུ་མི་གསོན་པོའི་ཡས་
སྟགས་ཀྱང་གཏང་སྲོལ་བྱུང་མྱོང་བ་དེ་རིགས་སྤང་དགོས་པའི་དོན་དུ་གོ།
(105) རེ་སློང་སྐྱེས་ནག་སྣ་ལ་སྡང་། ཞེས་པ་ནི་འབྲོག་པའི་སྦྲ་ནག་ལ་རེ་བ་ཁ་གསོ་
བྱེད་པའམ་སྦྲ་ནག་བསྡུ་ཞིང་སྐྱས་བྱས་པའི་སྣ་ལ་སྡང་བའི་དོན་ཡིན།
(106） གསོན་གྱི་བད་དམེ་ཁྲག་རླངས། ཞེས་པ་ནི་གསོན་པོར་བཞག་པའམ་ནང་



• 477 •
སྒྲུང་ལྡེའུ་བོན་གསུམ་གྱི་གཏམ།
དམེས་བསད་པའི་ཁྲག་གི་རླངས་པ།
(107) གཅོས་ཀྱི་ལའུ་གྱོན། ཞེས་པ་ནི་གཙོས་ཀྱི་ལའུ་གྱོན་ཞེས་པའི་དོན་ཏེ་གཙོད་
མདོག་ཅན་གྱི་ལ་འུམ་མགུལ་དགོས་པའི་ཤོག་བུ་ཅན་གྱོན་པའི་དོན་ཡིན།
(108)ལྷ་ཚན་དཀར་པོའི་རྒྱུ། ཞེས་པ་ནི་ལྷ་ལ་སྐུ་ཁྲིས་གསོལ་བའི་བདུད་བརྩིའི་ཆུ་བོ།
(109) ཁོང་མོ་འབྲོང་། ཞེས་པ་ནི་འབྲོང་འབྲི་མ་ཁོ་ན་ཡོད་པ་ལ་ཟེར།
(110)རྔས་དང་ཁ་ཤ། ཞེས་པ་ནི་ཁ་ཤ་ཤིན་ཏུ་གཞོན་པ་རུ་བརྗེས་པ། །
(111） ཡེ་རྩེ་སྔོན་མོ། ཞེས་པའི་ཡེ་ཙེ་ནི་ཞང་ཞུང་གི་སྐད་དུ་རྩེ་རྙེ་ཞེས་པའི་ཐ་སྙད་ཀྱི་
བྱེ་བྲག་ཅིག་སྟེ་རི་དྭགས་གནའ་བ་ལ་འཇུག་ཅིང་སྔོན་མོ་ཞེས་པ་ནི་ལོ་གཞོན་གྱི་ཁ་
དོག་རྒྱུ་བསྟན་པའམ་རྒྱ་ནག་གི་སྐད་དུ་(ཡཱ་ཙི) ng # ཞེས་པ་སྟེ། ཆུ་བྱ་མཆུ་
ལེབ་ཅིག་ལ་འཇུག་པས་དཔྱད། །
(112) མུན་ནག་མོ་དང་རྡུལ་འདྲེས། ཞེས་པ་ནི་ལྷ་བ་དང་དམ་ཚིག་མི་མཐུན་པའི་
ཟ་མ་མོ་སྨན་དང་ལུས་འབྲེལ་བྱུང་བ།
(113)དམེ་རག་མོ། ཞེས་པ་ནི་ནང་དམེ་བྱེད་མཁན་གྱི་བཟའ་ཟླ།
(114)ཡ་མ་ཅན། ཞེས་པ་ནི་ཆ་རྒྱུས་མི་དང་གོམས་འདྲིས་མེད་པའི་རིག
(115)རྟ་ཤ་ཤུལ་མོ། ཞེས་པ་ནི་རྟའི་བཤུལ་ཤ་ཞེས་པ་དང་དོན་གཅིག
(116)མི་རོ་དམར། ཞེས་པ་ནི་མི་རོ་གོས་མེད་རྗེན་པ།
(117) ལྷ་རྒོད་ཐུབ་ཆོད་བྱས་པ། ཞེས་པ་ནི་ཤིན་ཏུ་གཉན་པའི་ལྷ་ལ་མ་གུས་པས་
རྩིས་མེད་དུ་བཏང་བའི་བསམ་སྤྱོད་བྱས་པ།
（118)རྡོ་རྗེ་གསུམ། ཞེས་པ་ནི་སྐུ་རྡོ་རྗེ་དང་གསུང་རྡོ་རྗེ་ཐུགས་རྡོ་རྗེ།
(119) མངོན་ཤེས་ལྔ། ཞེས་པ་ནི་རྫུ་འཕྲུལ་གྱི་མངོན་ཤེས་དང་། ལྷའི་མིག་གི་མངོན་
ཤེས་དང་། ལྷའི་རྣ་བའི་མངོན་ཤེས་དང་། སྔོན་གནས་རྗེས་སུ་དྲན་པའི་མངོན་
ཤེས་དང་། གཞན་གྱི་སེམས་ཤེས་པའི་མངོན་ཤེས་རྣམས་ལ་ཟེར་བ་ཡིན།
(120) ཤ་ལྔ། ཞེས་པ་ནི་གླང་པོ་ཆེའི་ཤ་དང་། མི་ཤ། རྟ་ཤ། ཁྱི་ཤ། བ་གླང་མ། རྨ་
བྱའི་ཤ་རྣམས་ལ་ཟེར་བ་ཡིན།
-



• 478 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(121） བདུད་རྩི་ལྔ། ཞེས་པ་ནི་དྲི་ཆེན་དང་དྲི་ཆུ། རཀྟ། མི་ས། རྡོ་རྗེའི་ཟིལ་པ་
བཅས་གསང་སྔགས་ཀྱི་ནང་མཆོད་དུ་འགྲོ་བའི་རྫས་རྣམས་ཡིན།
(122) དབང་པོ་ལྔ། ཞེས་པ་ནི་མིག་གི་དབང་པོ། རྣ་བའི་དབང་པོ། སྣའི་དབང་པོ།
ལྕེའི་དབང་པོ། ལུས་ཀྱི་དབང་པོ་རྣམས་ལ་ཟེར་བ་ཡིན།
(123)རི་བདུན། ཞེས་པ་ནི་གསེར་གྱི་རི་བདུན་ཏེ། མུ་ཁྱུད་འཛིན་དང་། རྣམ་འདུད་
རྟ་རྣ། ལྟ་ན་སྡུག སེང་ལྡེང་ཅན། གཤོལ་མདའ་འཛིན། གཉའ་ཤིང་འཛིན་
རྣམས་ཡིན་པ་མངོན་པ་མཛོད་དུ་བཤད། །
(124) བཀྲ་ཤིས་རྫས་བརྒྱད། ཞེས་པ་ནི་མེ་ལོང་། ཞོ། རྩྭ་དུར་བ། ཤིང་ཏོག་བིལ་
བ། དུང་གཡས་འཁྱིལ། གི་ཝང་། ལི་ཁྲི། ཡུངས་དཀར་རྣམས་ལ་ཟེར་བ་ཡིན།
(125） རིན་ཆེན་ནོར་བདུན། ཞེས་པ་ནི་པདྨ་རཱ་ག་དང་ཨེནྟ་ནི་ལབོ། ཤུ་རུ་མ་
གད། རྡོ་རྗེ་ཕ་ལམ། མུ་ཏིག བྱུ་རུ་བཅས་ལ་ཟེར་བ་ཡིན།
(126) གཡུང་དྭགས། ཞེས་པ་ནི་རྟག་ཏུ་མི་ལ་འཁོར་བའི་སེམས་ཅན་རྟ་
ཕྱུགས་སོགས་སྤྱིའི་མིང་ཡིན།
(127) མན་འདལ། ཞེས་པ་ནི་ལེགས་སྦྱར་གྱི་སྐད་དུ་མཎྜལ་ཞེས་པ་དང་དོན་གཅིག་
ཅིང་སྤྱིར་བཏང་ཞང་ཞུང་གི་སྐད་ལ་ལེགས་སྦྱར་དང་འདྲ་བ་ཆེས་རྙིང་མའི་སྐད་་་་
ཅིག་ཡིན་པར་བརྟེན་ལེགས་སྦྱར་དང་ཞང་ཞུང་ཐུན་མོང་དུ་གྱུར་པའི་ཚིག་ཀྱང་་་་
མི་ཉུང་བ་ཞིག་ཡོད། །
(128）གསིང་གིས་དབྱེ། ཞེས་པ་ནི་ཚ་གྲང་ཤན་འབྱེད་པའི་སྨན་དང་ཟས་སྤྱོད་བྱེད་
དགོས་པའི་དོན། །
(129） བསྡུད་ཀྱིས་འབྱིན། ཞེས་པ་ནི་མཁྲིས་པའི་ནད་རིགས་ཀུན་ལྷན་དུ་བསྡུ་བའི་
སྨན་བཏང་རྗེས་བཤེལ་གྱིས་ཕྱིར་འདོན་པའི་དོན་ཡིན། །
(130） དབལ་བོན། ཞེས་པ་ནི་དབལ་ཆུ་དང་རྫ་སོགས་མེའི་ལས་སྦྱོར་གྱི་རིགས་ལ་
མདའ་དབང་བརྙེས་པའི་བོན་པོ་ལའོ།།



• 479 •
སྒྲུང་ལྡེའུ་བོན་གསུམ་གྱི་གཏམ།
(131) ཚོགས་བོན། ཅེས་པ་ནི་ཡུགས་བོན་ཅེས་པའི་དོན་ཏེ་ཡུགས་སའི་འདྲི་སྲི་གནོན་
པའི་བོན་པོ།
(132) ཁྲིན་བོན། ཅེས་པ་ནི་ཁྲིམས་བོན་ཅེས་པའི་དོན་ཏེ་བཀའི་ཁྲིམས་ལ་བརྟེན་པའི་
བོན་པོ།
འོ་འཟ་འདས་2ཚོརྣལོ་
(133) གཉེར་བོན། ཅེས་པ་ནི་ཡུལ་ལྷ་སོགས་སྲུང་མའི་ཚོགས་ལ་གཉེར་དུ་གཏད་ཅིང་
སྲུང་སྐྱོབས་ཞུ་བའི་ལས་སྦྱོར་ལ་མཁས་པའི་བོན་པོ། །
(134）འོ་བོན། ཅེས་པ་ནི་འབྲོག་པ་རྣམས་ཀྱི་དཀར་རིགས་འོ་ཞོའི་འཕེལ་སྐྱེད་ཀྱི་ལས་
སྦྱོར་ལ་མཁས་པའི་བོན་པོ། །
(135) འཚམས་བོན། ཅེས་པ་ནི་གཉེན་སྒྲིག་མཐུན་སྡེབས་ཀྱི་ལས་སྦྱོར་ལ་མཁས་པའི་
བོན་པོ། །
(136） དམུ་བོན། ཅེས་པ་ནི་དམུ་རིགས་མཆོད་ཅིང་བསྙེན་པས་རང་གཞན་གྱི་ཕན་
བདེ་བསྒྲུབ་པའི་བོན་པོ།
（137）སྲིད་བོན། ཅེས་པ་ནི་མིའི་སྲིད་རྒྱུད་འཕེལ་སྐྱེད་ཀྱི་ལས་སྦྱོར་ལ་མཁས་པའི་བོན་
1
(138) སྐོས་བོན། ཅེས་པ་ནི་རྩིས་ཀྱི་སྒོ་ནས་ལེགས་སྤེལ་ཉེས་སེལ་བྱེད་པར་མཁས་པའི་
བོན་པོ། །
(139) ལྕས་བོན། ཅེས་པ་ནི་ཕྱྭ་གཡང་འགུགས་ཅིང་དགེ་ལེགས་ཀྱི་དཔལ་བསྐྱེད་པའི་
ལས་ལ་མཁས་པའི་བོན་པོ།
(140) ལྷ་བོན། ཅེས་པ་ནི་འགོ་བའི་ལྷ་རིགས་གཙང་སེལ་གྱིས་མཐུ་དཔུང་བསྐྱེད་པར་
མཁས་པའི་བོན་པོ། །
(141） བར་གཡེན་གཏོད་པོ་དགུ ཞེས་པའི་ “བར་གཡེན་” གྱི་དོན་ནི་སྣང་སྲིད་ཀྱི་
ཁམས་ཡིན་ལ་ “གཏོད་པོ་” ནི་མཐུ་དབང་བཙན་པོའི་དོན་ཏེ། སྣང་སྲིད་ཁམས་
ཀྱི་མཐུ་བོ་ཆེ་རྣམས་འདུལ་བའི་བོན་པོ་དགུ།
(142) རྩོ་དམར་ཙུག་ཙེ་ན། ཞེས་པའི་ “ཙོ་དམར་” ནི་ཇོ་ཞེས་པ་དང་དོན་གཅིག་པ་



• 480 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྟེ་མཐུ་སྟོབས་མེའམ་ད་བལ་གྱི་ནུས་པ་དང་ཙུག་ཙེ་ནི་ཞང་ཞུང་གི་སྐད་དེ་བོད་་་་
སྐད་དུ་“འཕྲུལ་འཁོར་བསྒྱུར་”ཞེས་པའི་དོན།
(143) བཞེན་འདེབས། ཞེས་པ་ནི་ཐུགས་དམ་བསྐུལ་བའམ་ལས་ལ་བསྐུལ་བའི་ཐ་
ཚིག་བསྒྲག་པའི་དོན་ཡིན། །
(144) མི་བུ་གླུད་ཀྱིས་བསླུ་བའི་ཤ་བ། ཞེས་པ་ནི་ཤ་བའི་མདོས་ལ་བརྟེན་ཏེ་སྐྱེས་བོ་
ཕོ་མོ་སུའང་རུང་བའི་སྲོག་ལུས་ལ་བར་ཆད་གང་དག་ཡོད་པ་དེ་གླུད་ཀྱིས་བསླུ་་་་
བའི་དོན་ཡིན། སྤྱིར་བཏང་བུ་ཞེས་པའི་ཚིག་འདི་དེང་དུས་ཀྱི་སྐད་དུ་བུ་དང་བུ་
མོ་ཞེས་ཕོ་མོའི་ཁྱད་པར་སྟོན་བྱེད་དུ་སྤྱོད་སྲོལ་ཡོད་མོད་གནའ་བོའི་བརྡ་ལ་་་་་
“བུ་” ཞེས་པ་ཕོ་མོ་སྤྱིའི་མིང་ཡིན་པར་བུ་ཕོ་དང་བུ་མོ་ཞེས་ཕོ་མོའི་བརྡ་དམིགས་
སུ་སྦྱར་དགོས་པས་ཤེས་ཐུབ། །
(145） བདུད་ཁ་འབངས་སུ་བསྒྱུར་བའི་ཤ་བ། ཞེས་པ་ནི་བདུད་རྗེས་ཁ་ལོ་བསྒྱུར་
བའི་བདུད་དམག་ཕབས་ཏེ་བཀྲ་མི་ཤིས་པ་དང་རྐྱེན་ཆགས་ངན་པའི་དལ་ཁ་ཅི་་་
རིགས་ཤིག་ཡོད་ནའང་ཤ་བའི་མདོས་ཆོག་གི་ནུས་པ་ལ་བརྟེན་ཏེ་བདུད་དམག་་་་
འབངས་སུ་བསྒྱུར་བའི་དོན་ཡིན། །
(146） ལྷའི་དལ་ཁ་བསྒྱུར་བའི་ཤ་བ། ཞེས་པ་ནི་ལྷས་མི་ལ་རྐྱེན་ཆག་ངན་པོ་འབྱུང་
བའི་དལ་ཁ་ཅི་རིགས་ཤིག་བཏང་ཡོད་པ་དེ་དག་རང་ལ་གནོད་བྱེད་ཀྱི་སྟེང་དུ་ཤ་
བའི་མདོས་ཆོག་གི་སྒོ་ནས་ཞལ་བསྒྱུར་བའི་དོན་ཡིན། །
(147) བགེགས་རིགས་བྱོལ་ཁ་བསྒྱུར་བའི་ཤ་བ། ཞེས་པ་ནི་སྡེ་བརྒྱད་ཀྱི་རིགས་
གང་ཡང་རུང་བས་བྱད་གཏད་མཐུ་སོགས་ཀྱི་གཟེར་བཏབ་པ་དེ་བཏང་ཡུལ་གྱི་་་
སྐྱེ་བོ་དེ་ལ་མ་ཐེབས་པའམ་དེ་ལ་མཐུས་མ་ཚུགས་ཤིང་། དེས་མཐུ་ཁ་དགྲ་ལ་
བསྒྱུར་བའི་བྱོལ་ཁ་དེ་བགེགས་རིགས་དང་སྡོང་ནས་ཡོད་པ་དེ་འདྲེའི་རྐྱེན་ངན་་་་
གྱི་རིགས་རྣམས་ཤ་བའི་མདོས་ཆོག་ལ་བརྟེན་ཏེ་བསྒྱུར་ཞིང་བཟློག་པའི་དོན་དུ་་་
(148) སྡང་སེམས་བྱད་ཁ་བཟློག་པའི་ཤ་བ། ཞེས་པ་ནི་མཐུ་ཆེན་གྱི་བན་བོན་སྡང་



• 481 •
སྒྲུང་ལྡེའུ་བོན་གསུམ་གྱི་གཏམ།
སེམས་ཅན་འགས་ཆེད་དུ་བཏང་བའི་བྱད་ཁའི་རིགས་རྣམས་ཤ་བའི་མདོས་ཀྱི་་
ནུས་པ་ལ་བརྟེན་ནས་སླར་བཟློག་པའི་དོན་ཡིན། །
(149) ངས་བུས་ཁྲིམས་ཁ་བསྒྱུར་བའི་ཤ་བ། ཞེས་པའི་ཀླུང་བུ་ནི་སྐྱེས་ཕོ་མོ་
སུའང་རུང་བ་ཀླུང་རྟ་དར་ཞིང་བྱ་བ་ལམ་འགྲོ་ཡོད་མཁན་གྱི་དོན་ཏེ། དེ་འདྲ་
བའི་མི་སུ་ཞིག་གི་གྱོད་ཡར་གྱུར་ཏེ་ཁྲིམས་ཀྱི་ཉེན་ཁས་ཐེབས་པ་དེ་རིགས་ཤ་བའི་
མདོས་ཆོག་གི་ནུས་པ་ལ་བརྟེན་ནས་བཟློག་ཅིང་བསྒྱུར་བའི་དོན།
(150) སྲུང་རྟའི་འཕུང་སྲི་བསྒྱུར་བའི་ཤ་བ། ཞེས་པ་ནི་མི་སྒེར་རམ་ནང་མི་ཡོངས་
ཀྱི་སྲུང་རྟ་སྟེ་སྲུང་མ་གང་དུ་གནས་པའི་རྟེན་ཕུག་ལྷའམ། རྟེན་ཐུག་སོགས་གང་
ཡོད་པ་དེར་འཕུང་སྲིས་རྟེན་བཅས་ཏེ་རྐྱེན་ཆག་གཏང་བའི་སྐབས་སྲིད་པ་དེ་་་་
རིགས་ཤ་བའི་མདོས་ཆོག་ལ་བརྟེན་ནས་སླར་བཟློག་ཅིང་བསྒྱུར་བའི་དོན་དུ་གོ།
(151)ལུག་ཐོང་ཅིར། ཞེས་པ་ནི་ལུག་ཐོང་པ་སྟེ་ལོ་གསུམ་ལོན་པའི་ཕོ་ལུག་ལ་ཟེར། །
(152) འགལ་སྣ། ཞེས་པ་ནི་མེ་བུས་པའི་ཤུལ་དུ་ལུས་པའི་ཤིང་དུམ་མེས་ཚིགས་པ་ལ་
ཟེར། །
(153) ཤའི་སྲུངས། ཞེས་པ་ནི་སྲུང་ཤ་ཞེས་པ་དང་དོན་གཅིག་ཅིང་དེ་ནི་རུས་པ་དང་
རྒྱུས་པ་སོགས་མེད་པའི་ཤ་ལ་ཟེར། །
(154) ཆུ་བྱ་གོ་སྔོན། ཞེས་པ་འདིར་གོ་བོ་སྔོན་པོའི་བསྡུས་ཚིག་འདྲ་ཞིག་ཏུ་སྣང་མོད་
དོན་དུ་རྨུའམ་དམུའི་བྱ་ཡིན་པ་དང་། ཁ་དོག་སྔོན་པོར་བཤད་པ་གང་ལ་དཔྱད་
ནའང་གོང་མོ་ཞེས་པའི་བསྡུས་ཚིག་ཏུ་གོ། །
(155） བྱ་ང་ལས་བྱ་ཆེ་ཆུང་མེད། ཅེས་པ་ནི་བྱ་ང་ལ་ལས་དང་བྱ་བ་འདི་ལས་ལྷག་
པའི་ཆེ་བ་དང་ཆུང་ངུར་དབྱེ་འོས་པ་འགའ་ཡང་མེད་ཅེས་པའི་དོན་དུ་གོ།
(156) ནག་པོ་ད་དཀར། ཞེས་པ་ནི་ཁ་དོག་ནག་ལ་དཔྱི་མགོ་དཀར་པོ་ཡོད་པ་ཙམ་
དུ་བསྟན་པ་ལས་སེམས་ཅན་གང་ཡིན་དངོས་སུ་མི་གསལ་ནའང་ནམ་རྒྱུན་དུ་ལྷ་
དང་སྲུང་མ་ལ་འབུལ་རྒྱུའི་སྤྱན་གཟིགས་ཀྱི་སེམས་ཅན་གཙོ་བོ་ནི་གཡག་དང་་་་་་
ལུག་དག་ཡིན་ཞིང་། ལུག་ནི་བཤད་མ་ཐག་ཡིན་སྟབས་སྐབས་འདི་ནི་གཡག་



• 482 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནག་པོ་དཔྱི་དཀར་ཞེས་པའི་དོན་ལས་འདའ་ཐབས་མེད།
(157）རྒྱ་རྩ་བཞིན་བཟང་། ཞེས་པ་ནི་ཡོངས་གྲགས་སུ་རྒྱ་གླང་ཞེས་བྱ་བའི་ནགས་ཀྱི་
རི་དྭགས་ཤིག་ཡོད་པ་དེ་ལ་སུག་རྩ་བཞིའི་སྤུ་གྲྭ་ཡིད་དུ་འོང་བ་ཞིག་ཡོད་པ་ལྟར།
སུག་བཞིའི་ཁ་དོག་རྒྱུ་གླང་དང་ཕྱོགས་འདྲ་བའི་བཞིན་བཟང་སྟེ་བོང་བུའི་མངོན་
བརྗོད་ཀྱི་མིང་ཞིག་ཡིན།
(158) དམར་རྩ་མཚལ་ཁ། ཞེས་པ་ནི་བ་ལང་དམར་ཟལ་གྱི་དོན་ཏེ་དམར་ཟལ་ནི་
ལུས་ཀྱི་མདོག་གཞི་དམར་པོ་མཚལ་གྱི་མདོག་ཁ་འདྲ་བ་ལ་སྒལ་གཞུང་སོགས་སུ་་་
དཀར་པོའམ་ནག་པོའི་སྤུ་རིས་ཡོད་པའི་དོན་དུ་གོ།
(159)སྔོན་པོ་ལྕགས་ཁ། ཞེས་པ་ནི་ཐུན་མོང་མ་ཡིན་པ་རྟའི་སྤུ་ཐའི་ཁ་དོག་ཏུ་གྲགས་
པའི་ཚིག་ཅིག་ཡིན་སྟབས་རྟ་སྔོན་པོ་ལྕགས་མདོག་ཅན་ཞིག་ལ་གོ་དགོས་པར་་་་་
མངོན།
(160) ཀ་བ་བོང་མིག ཅེས་པའི་ཀ་བ་ཞེས་པ་ནི་གྲྭ་པའི་དོན་ཏེ་བོང་བུ་མིག་དང་ལྡན་
པ་ནི་དྲེལ་ཡིན་སྟགས་དྲེའུ་གྲྭ་པ་འམ་དྲེལ་གྲྭ་པ་ཞེས་པའི་དོན་དུ་གོ། །
(161)མགྲོན་གཡག ཅེས་པ་ནི་ལྷ་སྲུང་ལ་སྤྱན་གཟིགས་སུ་ཕུལ་བའི་གཡག་ལ་ཟེར།
（162) སངས་ཁྲི་ཕྲག་འབུམ། ཞེས་པ་འདི་སྒྱུ་མ་གསེར་འབུམ་ལས་ “བྲག་ལ་ཁྲི་དང་
སད་ལ་འབུམ་” ཞེས་གསལ་བ་ལྟར། སངས་སམ་སད་ལ་ཁྲི་དང་བྲག་ལ་མི་འདྲ་
བའི་མདུད་གྲངས་འབུམ་ཙམ་ཡོད་པའི་དོན་དུ་གོ། །
（163)མི་དབང་ཡས་དང་ཐོད་མི་བཀེ ཞེས་པ་ནི་མིའི་དབང་པོ་གཤེན་པོ་དང་།
རྒྱལ་པོ་སོགས་ཡས་སུ་མི་འདེབས་ཤིང་དེ་དག་ཐོད་དུ་བཀྱེ་སྟེ་འཁོན་འགྲས་མི་བྱ།
(164） བཞུ་འདུ་བྱ་བ། ཞེས་པ་ནི་ལྷ་སྐུ་སོགས་འོད་དུ་ཞུ་བ་དེ་དག་རང་ལ་ཐིམ་པས་
བྱིན་རླབས་འདུ་བ་ལ་ཟེར།
(165) རྣོ་དབལ་ཐིས་ཀྱི་སྔགས་བྱེད། ཅེས་པ་ནི་མེའི་ལས་མཐའ་ཛོ་དང་དབལ་དང་
ཐིས་བཅས་ཕལ་ཆེར་ཕྱོགས་འདྲ་བ་དེ་དག་གི་ལས་སྦྱོར་མཐུ་དང་བྱད་གཏང་་་་་་
བའི་སྔགས་སམ་ཡང་ན་སྔགས་བྱང་ཞེས་པའི་དོན་ཡིན།
---•ཀའ•=2===ཚ་



• 483 •
གམ་
སྒྲུང་ལྡེའུ་བོན་གསུམ་གྱི་གཏམ།
(166） ལྷ་རྒོད་ཉི་ཁྲིའི་དམོད་བྱང་། ཞེས་པ་ནི་དྲག་པོ་དབལ་གྱི་ལྷ་ཚོགས་ལས་ལ་
བསྐུལ་བའི་དམོད་བྱང་སྟེ་དམོད་པའི་སྔགས།
(167) མ་མོ་ཐུན་གྱི་ཟོར་བྱེད། ཅེས་པ་ནི་མ་མོའི་ཚོགས་རྣམས་དྲག་པོའི་ལས་ལ་
བསྐུལ་བའི་ཐུན་རྫས་ཀྱི་བྱེ་བྲག་རཱ་ཟོར་རམ་། ཚེར་ཟོར། ཡུས་ཟོར། རྡོ་ཟོར་
གང་རུང་ལ་བརྟེན་ཏེ་དགྲ་ལ་བྱད་གཏང་བའམ་ཟོར་བྱང་ཞེས་པའི་དོན་ཡིན། །
(168） ནག་པོ་བདུད་ཀྱི་ལྟ་བྱེད། ཅེས་པ་ནི་ནག་པོ་བདུད་ཀྱི་ལྟ་བ་ནི་དགྲ་བོ་རྩད་
ནས་བརླག་པ་དེ་ལས་མི་འདའ་བའི་ལྟ་བ་དེ་དང་རྗེས་སུ་འབྲེལ་བའི་བྱད་གཏང་
བའི་དོན་ཡིན།
(169)ཨེ་ཀློང་དྲག་པོའི་ཐུན་ཁང་། ཞེས་པ་ནི་འཕྲུལ་གཤེན་པ་རྣམས་ཀྱིས་ལས་སྦྱོར་
གང་དུ་བྱ་བའི་སྒྲུབ་ཁང་གྲུ་གསུམ་པ་ཡོངས་གྲགས་སུ་ལྕོག་མཁར་ཞེས་བྱ་བ་དེ་ལ་
ཟེར་བ་ཡིན། དེ་ནི་ཨ་མེ་རི་ཁའི་ཡུལ་གྱི་མི་རིགས་དམར་པོའི་གནའ་ལུགས་སུ་
“KIWA”(ཁིས་ཝ)ཞེས་བྱ་བའི་ཐུན་ཁང་ཞིག་བཟོ་སྲོལ་བྱུང་ཡོད་འདུག་པ་དེ་
དང་ཕྱོགས་འདྲ་བར་གོ།
(170) ལེའུ་ལྷ་ལོག་མཁན། ཞེས་པ་ནི་ “ལྷའུ་” འམ་ “ལེའུ་” སྟེ་སྒྲུབ་པ་པོ་ལ་འཇུག་
ཅིང་དེས་ལས་སྦྱོར་གྱི་མན་ངག་བླངས་ཏེ་ལྷ་ལོག་པ་ཞིག་ལ་སྦྱར་ནས་མཐུ་བྱེད་་་་་
མཁན་ལ་ཟེར།
(171)རྟོགས་པའི་རྒྱང་མཚམས་སྤྱོད་ལ་འགལ། ཞེས་པ་ནི་གནས་ལུགས་ཇི་བཞིན་
དུ་རྟོགས་པའི་ངོར་དགྲ་དང་གཉེན་དབེན་གནས་དང་འདུ་འཛིའི་གནས་སོགས་་
ཀྱི་སྤང་བླང་བྱེད་དུ་མ་མཆིས་ཤིང་དེ་ལྟར་བྱེད་པ་ནི་རྟོགས་པའི་དོན་ལས་གྱང་་་་་
རིང་པོའི་མཚམས་སུ་འགྲོ་བ་དེ་ནི་ཡང་དག་པའི་སྤྱོད་པ་དང་འགལ་བ་ཡིན།
（172)སྲོག་གི་འཁོར་ལོ་སྤྱོད་ལ་འགལ། ཞེས་པ་ནི་དགྲ་བོའི་སྲོག་གི་འཁོར་ལོའི་རྒྱུན་
བཅད་པ་ནི་ཡང་དག་པའི་སྤྱོད་པ་དང་འགལ་བའི་དོན་ཡིན།
(173） མང་སའི་གཏོར་མ། ཞེས་པ་ནི་མོ་སའམ་ཤ་ཆེན་གྱི་གཏོར་མ་ཞེས་པའི་དོན་
ཡིན།



• 484 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(174）སྦྱང་དམར་མཚོན་ཆ། ཞེས་པ་ནི་ཤིང་སྐྱེར་ཚེར་གྱི་ཐུར་མ་རྣོན་པོ་ལ་ཁྲག་གམ་
འབྲི་མགོ་དམར་པོ་བྱུགས་པ་ལ་ཟེར་བ་ཡིན།
(175） ལིང་ག ཞེས་པ་ནི་ཟན་གྱིས་བཟོས་པའི་དགྲ་བོའི་གཟུགས་སྐྱེ་མཆེད་ཚང་བ་
ཞིག་ལ་ཟེར།
ལུང་འདྲེན་གྱི་དཔེ་ཁུངས།
གཞུང་འདིར་བོན་དང་བན་དེ་གཉིས་ཕྱོགས་ཀྱི་དཔེ་རྙིང་མང་པོ་དང་།
གཞན་ཡང་དུས་ཕྱིས་ཀྱི་མཁས་པ་ཚོས་མཛད་པའི་དཔེ་ཆ་མི་འདྲ་བ་དུ་མ་ཞིག་ནས་ལུང་་་་
མང་དུ་དྲངས་ཏེ་མི་གསལ་བའི་དོན་རྣམས་གསལ་བར་བྱས་པ་དང་། ཐེ་ཚོམ་ཅན་རྣམས་
ཐེ་ཚོམ་ཡལ་བར་བྱས་ཡོད་ཅིང་། ལུང་ཁུངས་ཀྱི་དཔེ་ཆ་དེ་དག་ཀྱང་གཏེར་མའི་རིགས་
ཤིག་ཡིན་ན་གཏེར་སྟོན་སུ་ཡིན་དང་། རྩོམ་ཆོས་ཤིག་ཡིན་ན་མཛད་པ་པོ་སུ་ཡིན། ཕྱོགས་
སྒྲིག་བྱས་པ་ཞིག་ཡིན་ན་སྒྲིག་པ་པོ་སུ་ཡིན་དང་། དེ་དག་སོ་སོའི་ལོ་དུས་རྣམས་དང་། །
དཔེ་ཁུངས་དེ་རིགས་གང་དུ་དཔེ་སྐྲུན་བྱས་པའི་དཔེ་སྐྲུན་ཁང་དང་དེ་དག་གི་ལོ་དུས་གལ་
ཏེ་དཔེ་མཛོད་ཁང་ངམ་སྒེར་པ་ཞིག་ལ་ཡོད་པའི་རིགས་དཔེ་ཁུངས་གང་ཡིན་ཁ་གསལ་་་་་
བཅས་ཀ་མད་ཀྱི་ཐོག་ནས་རིམ་བཞིན་བཀོད་པ་ནི་གཤམ་གསལ།
《ཀུན་བཟང་བསང་ནག》 འཐུང་བ་དུག་སེལ་བསངས་འདེབས་ཀུན་བཟང་
བསང་ནག་ཅེས་བྱ་བ་བཞུགས་སོ། །དཔེ་སྒྲུང་ཁང་། རྒྱ་གར་བོན་གཞིས།
《ཀུན་གསལ་ཉི་ཟེར་སྒྲོན་མ།》 སྲིད་པ་ལས་ཀྱི་གཏིང་ཟློག་གི་རྩ་རྒྱུད་ཀུན་
གསལ་ཉི་ཟེར་སྒྲོན་མ་བཞུགས་སོ། །གཏེར་སྟོན། བྲ་བོ་སྒོམ་ཉག་གམ་བདག་མེད་པ།
དཔེ་སྐྲུན་ཁང་། རྒྱ་གར་བོན་གཞིས་ཐོབ་རྒྱལ་གསར་པ། ་
《ཀླུང་རྟའི་གསོལ་ཁ་དགེ་ལེགས་ལྷུན་སྩོལ།》 《དཀར་ཚན།》 གེ་ཁོད་གསང་
བ་དྲག་ཆེན་གྱི་སྒྲུབ་སྐོར།དཔེ་སྐྲུན་ཁང་། ཐོབ་རྒྱལ་གསར་པ། ༡༩༧ ༣



• 485 •
སྒྲུང་ལྡེའུ་བོན་གསུམ་གྱི་གཏམ།
《ཁྱིམ་ལྷ་ཕུག་ལྷ་བསྟོད་པ་བཀྲ་ཤིས་ཆར་འབེབས།》 ལྷ་བསང་རྒྱགས་བརྔན་ཆེན་མོའི་
བེ་བུམ། དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་། །
《མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་ཐར་རྒྱུད་མང་དྲི་ཟའི་གླུ་ཕྲེང་།》 བོད་
ཀྱི་ཇོ་མོ་ཡེ་ཤེས་མཚོ་རྒྱལ་གྱི་མཛད་ཚུལ་རྣམ་པར་ཐར་པ་གབ་པ་མངོན་བྱུང་རྒྱུད་མང་དྲི་
ཟའི་གླུ་ཕྲེང་བཞུགས་སོ། །གཏེར་སྟོན། དཔའ་བོ་སྟག་ཤམ་རྡོ་རྗེ། (དུས་རབས་
༡༧པ།) དཔེ་སྐྲུན་ཁང་། བཀྲ་ཤིས་ལྗོངས་པ་ལམ་པུར།༡༩༧༢
《མཁས་པ་ལྡེའུས་མཛད་པའི་རྒྱ་བོད་ཀྱི་ཆོས་འབྱུང་རྒྱས་པ།》 མཛད་པ་
པོ། ལྡེའུ་ཇོ་སྲས། (དུས་རབས་༡༢པ།) དཔེ་སྐྲུན་ཁང་། བོད་ལྗོངས་མི་དམངས་དཔེ་
སྐྲུན་ཁང་།༡༩༨༧
《ལྡེའུ་ཆོས་འབྱུང་།》 ཆོས་འབྱུང་ཆེན་མོ་བསྟན་པའི་རྒྱལ་མཚན། མཛད་པ་
པོ། ལྡེའུ་ཇོ་སྲས། (དུས་རབས་ ༡༢པ།)
དཔེ་སྐྲུན་ཁང་། བོད་ལྗོངས་མི་དམངས་དཔེ་སྐྲུན་ཁང་།༡༩༨༧
《འཁྲུངས་གླིང་མེ་ཏོག་རྭ་བ།》 འཛམ་གླིང་སེང་ཆེན་སྐྱེས་པའི་རྟོགས་པ་
བརྗོད་པ་ལས་འཁྲུངས་གླིང་མེ་ཏོག་ར་བ་ཞེས་བྱ་བ་བཞུགས་སོ། །དཔེ་སྐྲུན་ཁང་། ཀན་
སུའུ་མི་རིགས་དཔེ་སྐྲུན་ཁང་། ༡༩༨ ༡
《གེ་ཁོད་མནོལ་བསང་།》 གེ་ཁོད་གསང་བ་དྲག་ཆེན་གྱི་སྒྲུབ་སྐོར། དཔེ་སྐྲུན་
ཁང་། ཐོབ་རྒྱལ་གསར་པ། ༡༩༧ ༣
《གེ་ཁོད་ལོ་ཁྲོམ་ཨེ་ཡིད་དམར་ཚན།》 གེ་ཁོད་གསང་བ་དྲག་ཆེན་གྱི་སྒྲུབ་
སྐོར། དཔེ་སྐྲུན་ཁང་། ཐོབ་རྒྱལ་གསར་པ།༡༩༧༣
《 གེ་ཁོད་རྩེ་བསང་།》 གེ་ཁོད་ལྷ་ཚན་དཀར་པོ་གཙང་མ་ཞང་ཞུང་གི་བོན་
སྐོར། (ཞི་ཁྲོའི་སྐོར།) དཔེ་སྐྲུན་ཁང་། ཐོབ་རྒྱལ་གསར་པ། །
《གེ་ཁོད་ལྷ་ཚན་དཀར་པོ།》 （ཞི་ཁྲོའི་སྒྲུབ་སྐོར།) དཔེ་སྐྲུན་ཁང་། ཐོབ་
རྒྱལ་གསར་པ།
《གླིང་གཞི་བསྟན་པའི་བྱུང་ཁུངས།》 མཛད་པ་པོ། ཁྱུང་པོ་བློ་གྲོས་རྒྱལ་



• 486 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཚན།(དུས་རབས་༡༤ པ།)
དཔེ་ཁུངས། IS. M. E. 0 RoME ITALY
《དགེ་ལེགས་ཀུན་འབྱུང་།》 གཤིན་རྩིས་ལས་ཉེར་མཁོའི་དུར་རྫོངས་སྒོ་དབྱེ་
འབྱུང་ལྔའི་སྒྲུང་བཅས་དགེ་ལེགས་ཀུན་འབྱུང་བཞུགས། མཛད་པ་པོ། འཇམ་དབྱངས་
མཁྱེན་རབ་(༡༨༧༨– ༡༩༤༤） དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་།
《དགོངས་གཅིག་ཡིག་ཆ།》 མཛད་པ་པོ། དབོན་པོ་ཤེས་རབ་འབྱུང་གནས་
(༡༡༨༧ – ༡༢༤༡)དཔེ་སྐྲུན་ཁང་། རྒྱ་གར་བིར། ༡༩༧༥
《མགོན་པོ་དགྲ་བླ་བཅུ་གསུམ་གྱི་བསང་མཆོད།》 ལྷ་བསང་རྒྱགས་བརྔན་
ཆེན་མོའི་བེ་བུམ། དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་། །
《འགོ་བའི་ལྷ་ལྔའི་མཆོད་ཕྲིན།》 མཛད་པ་པོ། རྒྱལ་དབང་ལྔ་པ་ཆེན་པོ།
（༡༦༡༧—༡༦༨༢)དཔེ་སྐྲུན་ཁང་། ལྷ་ས་ཞོལ།
《དགྲ་བླ་བཅུ་གསུམ་གྱི་བསང་མཆོད།》 མཛད་པ་པོ། ནམ་མཁའི་རིན་ཆེན།
དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་།
《རྒྱ་བོད་ཡིག་ཚང་ཆེན་མོ།》 མཛད་པ་པོ། སྟག་ཚང་རྫོང་པ་དཔལ་འབྱོར་
བཟང་པོ། (རྩོམ་ལོ་༡༤༣༤)དཔེ་སྐྲུན་ཁང་། སི་ཁྲོན་མི་རིགས་དཔེ་སྐྲུན་ཁང་།
༡༩༨༥
《རྒྱགས་བརྔན་ཆེན་མོ།》 ཐུན་མོང་རྟེན་འབྲེལ་གྲ་སྒྲིག་བྱེད་པའི་ལྷ་རྣམས་
མཉེས་བྱེད་བསང་མཆོད་བཞུགས། གཏེར་སྟོན། རིག་འཛིན་རྒོད་ཀྱི་ལྡེམ་འཕྲུ།
（༡༣༣༧-༡༤༠༩)དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་། །
《རྒྱལ་པོ་བཀའི་ཐང་ཡིག》 གཏེར་སྟོན། ཨོ་རྒྱན་གླིང་པ།(༡༣༢༣） དཔེ་
སྐྲུན་ཁང་། མི་རིགས་དཔེ་སྐྲུན་ཁང་།༡༩༨༦་
《རྒྱལ་རབས་བོན་གྱི་འབྱུང་གནས།》 མཛད་པ་པོ། ཁྱུང་པོ་བློ་གྲོས་རྒྱལ་
མཚན་(དུས་རབས་༡༤ པ།） དཔེ་སྐྲུན་ཁང་། ཐོབ་རྒྱལ་གསར་པ།༡༩༧༤
《རྒྱལ་རབས་གསལ་བའི་མེ་ལོང་།》 མཛད་པ་པོ། བསོད་ནམས་རྒྱལ་མཚན།



• 487•
སྒྲུང་ལྡེའུ་བོན་གསུམ་གྱི་གཏམ།
(༡༣ ༡༢—༡༣༧༥） དཔེ་སྐྲུན་ཁང་། མི་རིགས་དཔེ་སྐྲུན་ཁང་། ༡༩༨༡
《སྒྲ་ཐལ་འགྱུར།》 རིན་པོ་ཆེ་འབྱུང་བར་བྱེད་པ་སྒྲ་ཐལ་འགྱུར་རིན་པོ་ཆེའི་
རྒྱུད་ཅེས་བྱ་བ་བཞུགས།།
《རྙིང་མའི་རྒྱུད་བཅུ་བདུན།》ཀ(VOL. ) དཔེ་སྐྲུན་ཁང་། ཨ་ཛི་དཔར་
མ། རྡི་ལི་གསར་པ། ༡༩༧༤
《སྒྲགས་པ་རིན་ཆེན་གླིང་གྲགས།》 གཡུང་དྲུང་བོན་གྱི་རྒྱུད་འབུམ་ཞེས་བྱ་
བ། རྒྱ་གར་ཐོབ་གསར་དཔར་མ། ༡༩༧༢
《མངོན་ཤེས་གསལ་བའི་སྒྲོན་མེ།》 སྨྲ་སེང་འཕྲུལ་གྱི་རྡོལ་མོ་མངོན་ཤེས་
གསལ་བའི་སྒྲོན་མེ་བཞུགས། གཏེར་སྟོན། རྗེ་འབྲུག་ཆེན་པོ། སྒྲིག་པ་པོ། མཁས་གྲུབ་
ལུང་རྟོགས་རྒྱ་མཚོ། དཔེ་ཁུངས། སློབ་དཔོན་བསྟན་འཛིན་རྣམ་དག་ཕྱག་དཔེ།
《ཆོས་འབྱུང་མཁས་པའི་དགའ་སྟོན།》 དམ་པའི་ཆོས་ཀྱི་འཁོར་ལོས་བསྒྱུར་
བ་རྣམས་ཀྱི་བྱུང་བ་གསལ་བར་བྱེད་པ་མཁས་པའི་དགའ་སྟོན་ཞེས་བྱ་བ་ལས་ཡན་ལག་་་་
གསུམ་པ་བོད་ཀྱི་སྐབས་ལ་ལེའུ་བཅུ་ལས་གཉིས་པ་བོད་ཀྱི་རྒྱལ་རབས་བཞུགས། མཛད་
པ་པོ། དཔའ་བོ་གཙུག་ལག་ཕྲེང་བ། (༡༥༠༤——༡༥༦༦) དཔེ་སྐྲུན་ཁང་། ཤ་ཏ་
པི་ཊ་ཀ། རྡི་ལི་གསར་པ། ༡༩༥༩ །
《ཏི་སེའི་དཀར་ཆག་ཚངས་དབྱངས་ཡིད་འཕྲོག》 འཛམ་གླིང་གངས་ཏི་སེའི་
དཀར་ཆག་ཚངས་དབྱངས་ཡིད་འཕྲོག་དགོས་འདོད་ཅེས་བྱ་བ་བཞུགས། མཛད་པ་པོ།
བསྟན་འཛིན་རིན་ཆེན་རྒྱལ་མཚན་བདེ་ཆེན་སྙིང་པོ།( ༡༨༠༡ ?） དཔེ་ཁུངས།
IS. M. E. O ROME ITALY
《ཏུན་ཧོང་ནས་ཐོན་པའི་བོད་ཀྱི་ལོ་རྒྱུས་ཡིག་ཆ།》 དཔེ་སྐྲུན་ཁང་། མི་རིགས་
དཔེ་སྐྲུན་ཁང་།༡༩༨༠
《བསྟན་འབྱུང་ཡིད་བཞིན་ནོར་བུ།》 སངས་རྒྱས་བསྟན་པ་སྤྱི་ཡི་འབྱུང་
ཁུངས་ཡིད་བཞིན་ནོར་བུ་འདོད་པ་འཇོ་བའི་གཏེར་མཛོད། (Three Sousces
for a history of Bon） མཛད་པ་པོ། ཀུན་གྲོལ་གྲགས་པ།
v



• 488 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
（༡༧༠༠—? ) དཔེ་སྐྲུན་ཁང་། ཐོབ་རྒྱལ་གསར་པ།༡༩༧༤
《 ཐིག་ལེ་གསང་བ་ཡང་གཏེར་གྱི་རྒྱུད།》 ཐིག་ལེ་གསང་བ་ཡང་གཏེར་གྱི་རྒྱུད་
བཞུགས་སོ། །བེམ་རོའི་རྒྱུད་འབུམ། ཅ(vOL. 6) དཔེ་སྐྲུན་ཁང་། བཀྲ་ཤིས་སྒང་
པ། སླེ་ལ་དྭགས། ༡༩༧༩
《 ཐིག་ལེ་གསང་བའི་བརྡ་རྒྱུད།》 ཐིག་ལེ་གསང་བརྡའ་རྒྱུད་ཅེས་བྱ་བ་
བཞུགས་སོ། །བེམ་རོའི་རྒྱུད་འབུམ། ག(vOL. 3) དཔེ་སྐྲུན་ཁང་། བཀྲ་ཤིས་སྒང་
པ། སླེ་ལ་དྭགས།༡༩༧ ༡
《དར་རྒྱས་གསལ་བའི་སྒྲོན་མེ།》 བསྟན་པའི་རྣམ་བཤད་དར་རྒྱས་གསལ་
བའི་སྒྲོན་མེ་ཞེས་བྱ་བ་བཞུགས། མཛད་པ་པོ། སྤ་སྟོན་བསྟན་རྒྱལ་བཟང་པོ།(རྩོམ་ལོ། །
༡༣༤༥）
《དུག་ཕྱུང་འབར་བ་ནག་པོ།》 གཙང་མ་ཞང་ཞུང་གི་བོན་གེ་ཁོད་གསང་བ་དྲག་
ཆེན་གྱི་སྒྲུབ་པ་ལས་ལས་ཚོགས་བཅས་ཀྱི་གསུང་པོད། དཔེ་སྐྲུན་ཁང་། ཐོབ་རྒྱལ་
གསར་པ།༡༩༧༣་
《དེབ་ཐེར་དམར་པོ།》 མཛད་པ་པོ། ཚལ་པ་ཀུན་དགའ་རྡོ་རྗེ། （༡༣༠༩
-? )དཔེ་སྐྲུན་ཁང་། མི་རིགས་དཔེ་སྐྲུན་ཁང་།༡༩༨༡ །
《དྲི་མེད་ཤེལ་གོང་།》 བདུད་ནད་གཞོམ་པའི་གཉེན་པོ་རྩི་སྨན་གྱི་ནུས་པ་
རྐྱང་བཤད་གསལ་སྟོན་དྲི་མེད་ཤེལ་གོང་ཞེས་བྱ་བ་བཞུགས་སོ། །མཛད་པ་པོ། དེའུ་
དམར་བསྟན་འཛིན་ཕུན་ཚོགས། （དུས་རབས་༡༨པ།) དཔེ་སྐྲུན་ཁང་། བཀྲ་ཤིས་
སྒང་པ། སླེ་ལ་དྭགས། ༡༩༧༠
《བདུད་རྩི་སྙིང་པོ།》 རྒྱུད་ཆུང་བདུད་རྩི་སྙིང་པོ། ལེའུ་བརྒྱ་དང་གཅིག
མཛད་པ་པོ། ཡོན་ཏན་མགོན་པོ་གསར་མ།( ༡༡༢༦–༡༢༠༢） དཔེ་སྐྲུན་ཁང་།
ཇི་ལི་གསར་པ།
《འདོད་ཡོན་རྒྱ་མཚོ།》 རྒྱ་འདྲེ་མདོས་ཀྱིས་ཚིམ་བྱེད་འདོད་ཡོན་རྒྱ་མཚོ་
བཞུགས་སོ། །མཛད་པ་པོ། ཀརྨ་ཕྲིན་ལས་རྣམ་རྒྱལ། ༡༧༤༠༡༧༩༨ དཔེ་སྐྲུན་



• 489 •
སྒྲུང་ལྡེའུ་བོན་གསུམ་གྱི་གཏམ།
ཁང་། དཀར་བརྒྱུད་གསུང་རབ་ཉམས་གསོ་ཁང་། Darjeeling ༡༩༧༢
《ནོར་སྒྲུབ་རིན་ཆེན་བང་མཛོད།》 [རིན་ཆེན་གཏེར་མཛོད་བིཤ༡༦བ།]
གཏེར་སྟོན། མཆོག་གྱུར་གླིང་པ། (༡༨༢༩— ༡༨༧༠) དཔེ་སྐྲུན་ཁང་། དཔལ་
སྤུངས།
《ནོར་བུའི་ཕྲེང་མཛེས།》 འགྲེལ་པ་འབུམ་ཆུང་གསལ་སྒྲོན་ནོར་བུའི་ཕྲེང་
མཛེས་ཞེས་བྱ་བ་བཞུགས་སོ།། མཛད་པ་པོ། ཛྷཱ་ན་རྡ་ར། （དུས་རབས་༨པ།) དཔེ་
སྐྲུན་ཁང་། ཤ་ཏ་པི་ཊ་ཀ། ཇི་ལི་གསར་པ། ༡༩༦༨
《མནོལ་བསང་།》 ལྷ་བསང་རྒྱག་རྔན་ཆེན་མོའི་བེ་བུམ། མཛད་པ་པོ།
མཁས་གྲུབ་ཀརྨ་ཆགས་མེད། དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་།
《སྣང་གསལ་སྒྲོན་མེ།》 སྲིད་པ་འཕྲུལ་གྱི་ཇུ་ཐིག་གི་དཔྱད་དོན་སྣང་གསལ་
སྒྲོན་མེ་བཞུགས། མཛད་པ་པོ། མི་ཕམ་འཇམ་དབྱངས་རྣམ་རྒྱལ།
（༡༨༤༦——༡༩ ༡༢） དཔེ་སྐྲུན་ཁང་། སྡེ་དགེ་ལྷུན་གྲུབ་སྟེང་གི་དཔར་གཞི་ལས་
སྒང་ཏོག ༡༩༧༤
《དཔག་བསམ་ལྗོན་བཟང་།》 མཛད་པ་པོ། སུམ་པ་མཁན་པོ་ཡེ་ཤེས་དཔལ་
འབྱོར།(༡༧༠༤——༡༧༨༨）
《དཔག་བསམ་ལྗོན་ཤིང་།》 ཚེ་རིང་རྒྱུད་འབུམ་བྱེ་བའི་ཡང་བཅུད་ཟུར་རྒྱན་ ་
ཉེར་མཁོ་དཔག་བསམ་ལྗོན་ཤིང་བཟང་པོ་ཞེས་བྱ་བ་བཞུགས་པ་ལགས་སོ།། མཛད་པ་
པོ། འཇིག་མེད་ནམ་མཁའམ་གཡུང་དྲུང་རྒྱལ་མཚན་དཔལ་བཟང་པོ།（༡༨༩༧ -
༡༩༥༦) དཔེ་སྐྲུན་ཁང་། ཐོབ་རྒྱལ་གསར་པ། །
《དཔལ་གསང་བ་འདུས་པ།》 དཔལ་གསང་བ་འདུས་པ་ཞེས་བྱ་བ་རྒྱུད་ཀྱི་
རྒྱལ་པོ་ཆེན་པོ་བཞུགས་སོ། །དཔེ་སྐྲུན་ཁང་། རྒྱུད་སྟོད་གྲྭ་ཚང་།
《དཔྱིད་ཀྱི་དགའ་སྟོན།》 གསོ་རིག་རྒྱུད་འབུམ་བྱེ་བའི་ཡང་སྙིང་འགྲོ་ཀུན་
འབྱུང་འཁྲུགས་ནད་ཀྱི་ཟུག་རྔུའི་གདུང་བ་ཀུན་སེལ་སྨན་སྦྱོར་སྟོང་རྩ་ཕན་བདེ་དཔྱིད་ཀྱི་་
དགའ་སྟོན་རོལ་པའི་རྒྱན་ཞེས་བྱ་བ་བཞུགས། མཛད་པ་པོ། འཇིགས་མེད་ནམ་མཁའ།



• 490 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
(༡༨༩༧—༡༩༥༦) དཔེ་སྐྲུན་ཁང་། ཐོབ་རྒྱལ་གསར་པ།
《ཕུག་ལྷའི་སྐོར།》
Tibetan Folk Songs From Eyantse and
western Tibet, collected and translated by
Giuseppe Tucci
དཔེ་སྐྲུན་ཁང་། Artibus Asiae – publishers Ascona
Switzerland 1966
《ལྟ་གཡང་ཕུག་ལྷའི་བསྟོད་པ།》 ཁྱིམ་ལྷ་ཕུག་ལྷ་བསྟོད་པ་བཀྲ་ཤིས་ཆར་
འབེབས། ལྷ་བསང་རྒྱགས་བརྔན་ཆེན་མོའི་བེ་བུམ། དཔེ་སྐྲུན་ཁང་། སྡེ་དགེ་ལྷུན་གྲུབ་
སྟེང་།
《འཕྲུལ་གྱི་ལྡེ་མིག》 བདེན་པ་བོན་གྱི་མཛོད་སྒོ་སྒྲ་འགྲེལ་འཕྲུལ་གྱི་ལྡེ་མིག་
ཅེས་བྱ་བ་བཞུགས་སོ། །མཛད་པ་པོ། བླ་ཆེན་དྲན་པ་ནམ་མཁའ། གཏེར་སྟོན། གྱེར་མི་
ཉི་འོད།(༡༡༠༨） དཔེ་སྐྲུན་ཁང་། ཐོབ་རྒྱལ་གསར་པ།
《བོད་ཀྱི་དེབ་ཐེར་དཔྱིད་ཀྱི་རྒྱལ་མོའི་གླུ་དབྱངས།》 མཛད་པ་པོ། ངག་
དབང་བློ་བཟང་རྒྱ་མཚོ།( ༡༦༡༧-༡༦༨༢） དཔེ་སྐྲུན་ཁང་། མི་རིགས་དཔེ་སྐྲུན་
ཁང་།༡༩༨༠
《བོན་འབྱུང་།》 རྒྱལ་རབས་བོན་གྱི་འབྱུང་གནས། མཛད་པ་པོ། ཁྱུང་པོ་བློ་
གྲོས་རྒྱལ་མཚན།( དུས་རབས་ ༡༤ པ།)
《བླ་བསླུ་ཚེ་འགུགས་སྲོག་གི་ཆད་མཐུད།》 གཙང་མ་ཞང་ཞུང་གི་བོན་སྐོར་ལས་
བྱུང་བའི་བླ་བསླུ་ཚེ་འགུགས་སྲོག་གི་ཚད་མཐུད་བཞུགས་སོ། །ཞང་ཞུང་མི་རི་བཀའ་
གཏེར་གཉིས་ཀྱི་སྒྲུབ་སྐོར། དཔེ་སྐྲུན་ཁང་། ཐོབ་རྒྱལ་གསར་པ།༡༩༧༣
《དབང་ཆེན་གཞུང་།》 གསས་མཁར་རིན་པོ་ཆེ་སྤྱི་སྤུངས་གསང་བ་ཐུགས་ཀྱི་
བརྣག་པ་ཁྲོ་བོ་དབང་ཆེན་གཞུང་བཞུགས་སོ། །དཔེ་སྐྲུན་ཁང་། ཐོབ་རྒྱལ་གསར་པ། །
《དབལ་ཆེན་ཝེར་སྤུངས་ཀྱི་གཞུང་།》 རྟོག་འཇོམས་དབལ་ཆེན་ཝེར་སྤུངས་



• 491 •
སྒྲུང་ལྡེའུ་བོན་གསུམ་གྱི་གཏམ། །
ཀྱི་གཞུང་བཞུགས་སོ། གཏེར་སྟོན་བོན་ཞིག་བློ་གྲོས་རྒྱལ་མཚན།(དུས་རབས་༡༤པ།)
དཔེ་སྐྲུན་ཁང་། ཐོབ་རྒྱལ་གསར་པ།༡༩༧༣
《མི་ལའི་མགུར་འབུམ།》 རྗེ་བཙུན་མི་ལ་རས་པའི་རྣམ་ཐར་རྒྱས་པར་ཕྱེ་བ་
མགུར་འབུམ་ཞེས་བྱ་བ་བཞུགས་སོ། །དཔེ་སྐྲུན་ཁང་། རྒྱ་གར་ཀུ་ལུ་མ་ན་ལི་ཅི་ཊ་རིའི་
སྒྲུབ་སྡེའི་ཤིང་དཔར། །
《མོན་གླིང་གཡུལ་འགྱེད།》 _ གླིང་གེ་སར་རྒྱལ་པོའི་སྒྲུང་མོན་གླིང་གཡུལ་
འགྱེད། དཔེ་སྐྲུན་ཁང་། བོད་ལྗོངས་མི་དམངས་དཔེ་སྐྲུན་ཁང་། ༡༩༨༠
《འཚོ་བྱེད་གཞོན་ནུའི་མགུལ་རྒྱན།》 བདུད་རྩི་སྙིང་པོ་ཡན་ལག་བརྒྱད་པ་
གསང་བ་མན་ངག་གི་རྒྱུད། སྒྲིག་པ་པོ། ཁྲོ་སྤྲུལ་འགྱུར་མེད་ངག་དབང་། དཔེ་སྐྲུན་
ཁང་། ས་ར་ཎ་ཐའི་ལེགས་བཤད་གཏེར་མཛོད་ཁང་།༡༩༦༧
《ཛོ་དམར་གླང་ཆེན་འགྱིང་བ།》 དབལ་ཤེལ་རྒྱུད་དཀར་པོའི་སྒྲུབ་པ་ཛོ་
དམར་གླང་ཆེན་འགྱིང་བ་ཞེས་བྱ་བ་བཞུགས་སོ། །དབལ་ཆུའི་ལས་ཚོགས། དཔེ་སྐྲུན་
ཁང་། ཐོབ་རྒྱལ་གསར་པ།༡༩༧༣ །
《 རྫོགས་ཆེན་ཨ་ཁྲིད།》 གདམས་པ་རིན་པོ་ཆེ་ཨ་ཁྲིད་ཀྱི་གཏམ་རྒྱུད་རྒྱལ་བུ་
སྟོང་ཐུན་བཞུགས། གཏེར་སྟོན། དགོངས་མཛད་རི་ཁྲོད་པ།(༡༠༣༨—? ) སྒྲིག་
པ་པོ། བྲུ་རྒྱལ་བའི་གཡུང་དྲུང་།（༡༢༤༢—? ) དཔེ་སྐྲུན་ཁང་། ཐོབ་རྒྱལ་
གསར་པ།༡༩༦༧
《ཞང་ཞུང་སྙན་རྒྱུད་ཀྱི་བོན་མ་ནུབ་པའི་གཏན་ཚིགས།》 མཛད་པ་པོ། གྱེར་
ཆེན་སྣང་བཞེར་ལོད་པོ། (དུས་རབས་༧པ།》དཔེ་སྐྲུན་ཁང་། རྡི་ལི་གསར་པ། །
IN. A. I. C1968
《གཟེར་མིག》 འདུས་པ་རིན་པོ་ཆེའི་རྒྱུད་གཟེར་མིག་བཞུགས་སོ། །གཏེར་
སྟོན། དྲང་རྗེ་བཙུན་པ་གསེར་མིག དཔེ་སྐྲུན་ཁང་། ཐོབ་རྒྱལ་གསར་པ།
《རིག་པ་རང་ཤར་ཆེན་པོའི་རྒྱུད།》 རིག་པ་རང་ཤར་ཆེན་པོའི་རྒྱུད་
བཞུགས་སོ། །རྙིང་མའི་རྒྱུད་བཅུ་བདུན། ཆ(VOL. 1） དཔེ་སྐྲུན་ཁང་། ཨ་ཛི་



• 492 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དཔར་གཞི་ལས་རྡི་ལི་གསར་པ།༡༩༧༣
《རིག་པའི་ཁུ་བྱུག》 [ཏུན་ཧོང་ནས་ཐོན་པའི་ཡིག་ཆའི་གྲས།]
ch 73 1 20 (29) Indian Library London
《ལེགས་ལྡན་དགྲ་ལྷ་བཅུ་གསུམ་གྱི་གསོལ་མཆོད།》（ བྱང་གཏེར་རྒྱ་བརྔན། སྡེ་
དགེའི་དཔར་མ།) ལྷ་བསང་རྒྱག་བརྔན་ཆེན་མོའི་བེ་བུམ། དཔེ་སྐྲུན་ཁང་། སྡེ་དགེ་
ལྷུན་གྲུབ་སྟེང་། །
《ཤ་བ་རུ་རྒྱས་ཀྱི་མདོས།》 (བྲིས་མ།） དཔེ་ཁུངས། བསྟན་འཛིན་རྣམ་
དག་ཕྱག་དཔེ།
《ཤེས་བྱ་ཀུན་ཁྱབ།》 ཤེས་བྱ་ཀུན་ལ་ཁྱབ་པའི་གཞུང་ལུགས་ཉུང་ངུའི་ཚིག་
གིས་རྣམ་པར་འགྲེལ་བ་ལེགས་བཤད་ཡོངས་འདུ་ཤེས་བྱ་མཐའ་ཡས་པའི་རྒྱ་མཚོ་ཞེས་བྱ་་
བ་ལས་གླེགས་བམ་དང་པོ་བཞུགས། མཛད་པ་པོ། ངག་དབང་ཡོན་ཏན་རྒྱ་མཚོ།
(༡༨ ༡༣——༡༨༩༩） དཔེ་སྐྲུན་ཁང་། ཤ་ཏ་པི་ཊ་ཀ། རྡི་ལི་གསར་པ།༡༩༧༠
《ཤེལ་གྱི་མེ་ལོང་།》 གྲུབ་མཐའ་ཐམས་ཅད་ཀྱི་ཁུངས་དང་འདོད་ཚུལ་སྟོན་པ་
ཤེལ་གྱི་མེ་ལོངས་ལས་བོན་གྱི་གྲུབ་མཐའ་བྱུང་ཚུལ་བཞུགས་སོ། །མཛད་པ་པོ། ཐུའུ་ཀྭན་
བློ་བཟང་ཆོས་ཀྱི་ཉི་མ།( ༡༧༣༧—༡༨༠༢） དཔེ་སྐྲུན་ཁང་། སྡེ་དགེའི་པར་ཁང་།
《 གཤེད་འདུག་གདུག་པ་ཚར་གཅོད།》 གཅོད་ཀྱི་གཤེད་འདུལ་གདུག་པ་ཚར་
གཅོད་བཞུགས། མཛད་པ་པོ། ཨ་རཱ་གའམ་རཱ་ག་ཨ་སྱའམ་ཀརྨ་ཆགས་མེད་(དུས་རབས་
༡༧ པ།) དཔེ་སྐྲུན་ཁང་། བོད་མི་གཞིས་ཆགས་ཁོངས།
《སྲིད་པ་སྤྱི་མདོས།》 སྲིད་པ་སྤྱི་སྐོང་ངམ་སྣང་སྲིད་སྤྱི་མདོས་ར་སངས་ཁྲི་ན་
ཁོད། (དུས་རབས་༡༧པ།） བྲིས་མ། རྫོགས་ཆེན་འདུས་སྡེའི་གནས་གཞི་མེ་རི་སྒར་
དཔེ་མཛོད་དུ་བཞུགས།
《སྲིད་པའི་རྒྱུད་ཀྱི་ཁ་བྱང་།》 མཛད་པ་པོ། ཁོད་པོ་བློ་གྲོས་ཐོགས་མེད།
(༡༣༠༡—?) དཔེ་སྐྲུན་ཁང་། ཐོབ་རྒྱལ་གསར་པ།༡༩༧༦
སྲིད་པའི་མཛོད་ཕུགས།



• 493 •
སྒྲུང་ལྡེའུ་བོན་གསུམ་གྱི་གཏམ། །
《སྲོག་གི་བཙན་རྫོང་།》 སྒེག་རྡོར་ལུགས་ཀྱི་བླ་བསླུ་བཅུ་གསུམ་མའི་ཆོག་
བསྒྲིགས་བཀླགས་པས་ཀུན་ཤེས་གོ་གསལ་དུ་བཀོད་པ་སྲོག་གི་བཙན་རྫོང་ཞེས་བྱ་བ་་་་
བཞུགས།
（རིན་ཆེན་གཏེར་མཛོད་ཚེ་རྒྱས་པའི་སྐོར། ) སྒྲིག་པ་པོ། པདྨ་གར་དབང་བློ་
གྲོས་མཐའ་ཡས།( ༡༨ ༡༣—་ ༡༨༩༩） དཔེ་སྐྲུན་ཁང་། སྡེ་དགེ་དཔལ་སྤུངས། །
《ལྷ་བཙད་པོའི་རིང་དམ་པའི་ཆོས་ཇི་ལྟར་བྱུང་བའི་ཚུལ།》 ཀཿཐོག་རྡོ་རྗེ་
གདན་གྱི་རིག་འཛིན་ཆེན་པོ་ཚེ་དབང་ནོར་བུའི་ཞབས་ཀྱི་གསུང་འབུམ་བཞུགས་སོ།།
མཛད་པ་པོ། ཚེ་དབང་ནོར་བུ། (༡༦༩༨—༡༧༥༥） དཔེ་སྐྲུན་ཁང་།
Dalhousie H. P. I. 1977
《ལྷ་ཚན་དཀར་པོ།》 གེ་ཁོད་ལྷ་ཚན་དཀར་པོ། (ཞི་ཁྲོའི་སྒྲུབ་སྐོར།) དཔེ་
སྐྲུན་ཁང་། ཐོབ་རྒྱལ་གསར་པ། ༡༩༧༣
Tibetan Bonno Monastic centre.
New Thobgyal.
centre



• 494 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཟི་ཡི་ཕྲེང་བ།
གླེང་བརྗོད། །
༄༅། །བོད་མིའི་ཆོས་དང་ཤེས་རིག་ཡུན་དུ་གནས་སམ་མི་
གནས་པ་དེ་ནི་གཙོ་ཆེར་བོད་མི་རང་ལ་རག་ལས་ཤིང་། དེ་ཡང་བོད་མི་
གཞོན་ནུ་འཚར་ལོང་ཅན་རྣམས་ལ་རག་ལས་ཀྱི་ཡོག་རེད། བོད་ཀྱི་ཆོས་
དང་ཤེས་རིག་གི་རྒྱུན་བསྐྱངས་པ་ལ། བོད་མི་གཞོན་ནུ་ཚོས་ཨུ་ཚུགས་དང་
བསམ་ཞེན་བསྐྱེད་པ་ཙམ་གྱིས་མི་ཆོག་ཅིང་། ཁོང་ཚོ་ལ་བོད་མིའི་ཆོས་དང་
ཤེས་རིག་གི་གོ་རྟོགས་ངེས་པར་དུ་ཆགས་ཐུབ་པ་ཞིག་དགོས་ཀྱི་ཡོག་རེད།
བོད་མི་གཞོན་ནུ་འཚར་ལོང་ཅན་རྣམས་ལ་བོད་མིའི་ཆོས་དང་་་་་
ཤེས་རིག་ལོ་རྒྱུས་བཅས་པའི་གོ་རྟོགས་གཏིང་ཚུགས་པ་ཞིག་ཆགས་ཐུབ་བམ་
མི་ཐུབ་པ་དེ་ནི་ཕྱོགས་གཅིག་ནས་གཞོན་ནུ་འཚར་ལོང་ཅན་རྣམས་རང་་་་་་
རང་གི་མོས་པ་ལ་རག་ལས་མོད། གོ་རྟོགས་མེད་ན་མོས་པ་འབྱུང་བའི་
ཁུངས་མེད་པས། ཆེས་གལ་ཆེ་བ་ནི་བོད་ཀྱི་ཆོས་དང་ཤེས་རིག་ལོ་རྒྱུས་
བཅས་པར་གོ་རྟོགས་དང་ཉམས་མྱོང་ཡོད་པའི་སྐུ་བགྲེས་མཁྱེན་ཡོན་ལྡན་པ་
རྣམས་ནས་གཞོན་ནུ་འཚར་ལོང་ཅན་རྣམས་ལ་གོ་དོན་རང་རྒྱུད་དུ་འབྱོར་་་་



གཟི་ཡི་ཕྲེང་བ།
• 495 •
ངེས་པའི་སློབ་གསོ་གཏིང་ཚུགས་པ་རེ་གནང་དགོས་པ་ལ་རག་ལས་ཀྱི་ཡོད་་་་
པར་མཐོང་གི་འདུག
ཁོ་བོས་འདིར་བོད་ཀྱི་ཤེས་རིག་གི་ཁུངས་དང་ལོ་རྒྱུས་སོགས་ཉུང་་
ངུའི་ཚིག་ལམ་ནས་གོ་བདེ་བར་ཅུང་ཟད་བཀྲལ་བ་འདིའང་བོད་རིགས་་་་་
གཞོན་ནུ་འཚར་ལོང་ཅན་རྣམས་ལ་གོ་རྟོགས་ཐད་ཀར་འབྱུང་ཐུབ་པར་་་་་
དམིགས་ཏེ་རང་གི་ཤེས་ཚོད་དང་བསྟུན་ནས་བཀོད་པ་ལགས་ཤིང་ད་དུང་་་་
དེ་ལས་ཀྱང་མང་བར་མཁྱེན་འདོད་པ་རྣམས་ནས་ཁོ་བོས་བྲིས་པ་ནོར་བུའི་་་
དོ་ཤལ་ལ་གཟིགས་པར་ཞུའོ།
-
བོད་ཀྱི་མི་རིགས།
དེང་དུས་ཡོངས་གྲགས་སུ། བོད་ཀྱི་མི་རིགས་འདི་མི་རིགས་
སེར་པོའམ། སོག་པོའི་མི་རིགས་སུ་བརྩི་གི་ཡོག་རེད། དེ་ལྟར་ནའང་བོད་
རིགས་འདི་མི་རིགས་སེར་པོའམ་སོག་རིགས་ནས་ཚུར་ཆད་པ་དང་སོག་པོའི་
རིགས་དེ་བོད་རིགས་ནས་ཕར་ཆད་པ་ཞིག་ཡིན་པ་ནི་སུས་ཀྱང་ཐག་གཅད་་་་
ཆོག་ཆོག་ཅིག་ཡོག་མ་རེད། སྤྱིར་བཏང་བོད་རིགས་དང་འདྲ་བའི་མི་རིགས་
ནི་བེ་རུ་ཝི་ཡའི་ཨིན་ཁ་སེ་དང་། མེ་ཟིཀྐོའི་ཨ་བྷཀྵ་སོགས་ལྷོ་ཨ་མེ་རི་ཁ་
དང་། བྱང་ཨ་མེ་རི་ཁའི་མི་རིགས་དམར་པོ་ཧོ་པི་དང་ན་པ་ཧོ་སོགས་མི་
འདྲ་བ་མང་པོ་ཞིག་ཡོད་པ་དེས་བོད་ཀྱི་མི་རིགས་འདི་གནའ་དུས་ཀྱི་མི་རྒྱུད་
ཁྱད་པར་ཅན་ཞིག་ཡིན་པ་མངོན་སུམ་དུ་བསྟན་གྱི་ཡོག་རེད། འབར་མའི་



• 496 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལོ་རྒྱུས་རྣམས་ནས་འབར་མའི་མི་རིགས་དེ་བོད་ནས་མར་ཆད་པའི་བཤད་་་་
སྲོལ་བྱུང་བཞག འབར་མའི་སྐད་དུའང་མེ་ལ་མི་དང་། ལག་པ་ལ་ལག་
ཚྭ་ལ་ཚ། མིག་ལ་སྒྲིག ལམ་ལ་ལན། ང་ལ་ང་། ཁྱི་ལ་ཁྭ། རྣ་བ་ལ་ན། །
གཅིག་ལ་ཏིཏ། གཉིས་ལ་ནཱི་ཏ། ལྔ་ལ་ང་། དྲུག་ལ་ཁྲུའུག་སོགས་བོད་སྐད་
འདྲ་པོ་ཞེ་དྲག་མང་པོ་ཡོག་རེད། ང་ཚོས་འབར་མའི་མི་རིགས་འདི་བོད་
ནས་མར་ཆད་པ་རེད་ཅེས་བཤད་ཐུབ་པ་དཀའ་ནའང་འབར་མའི་ལོ་བརྒྱུད་
རང་ལ་ཡོད་པའི་ལོ་རྒྱུས་དེ་དག་གིས་ཀྱང་བོད་ཀྱི་མི་རིགས་འདི་མི་རྒྱུད་རྙིང་
གྲས་ཤིག་ཡིན་པ་གསལ་པོར་བསྟན་གྱི་ཡོག་རེད།
བོད་ཡུལ་དུ་རིན་པོ་ཆེའི་རིགས་རྣམས་ཀྱི་ནང་ནས་རིན་ཐང་ཆེ་་་
ཤོས་སུ་བརྩི་བ་གཅིག་ནི་གཟིའི་རིགས་རྣམས་རེད། རིན་ཐང་ཆེ་བའི་རྒྱུ་
མཚན་ཡང་གཟིའི་རྒྱུ་དེ་རིན་པོ་ཆེའི་རིགས་ཤིག་ཡིན་པ་ཙམ་དུ་མ་ཟད།
དེང་དུས་བཟོ་འཕྲུལ་ཡར་རྒྱས་ཆེན་པོ་འདི་འདྲ་བའི་དུས་སུ་གཟི་དངོས་་་་་
དག་ནི་སུས་ཀྱང་གསར་བཟོ་བྱེད་མི་ཤེས་ཤིང་གཟིའི་རི་མོ་དེ་དག་རྫས་སྦྱོར་
གང་འདྲ་ཞིག་ལ་བརྟེན་ནས་བཟོས་ཡོད་པའང་ཧ་གོ་ཐུབ་ཀྱི་མེད་པ་དེ་ག་་་་་
རེད། གཟིའི་རིགས་ལ་ཆུ་མིག་དང་རི་མོ་མི་འདྲ་བ་མང་དུ་ཡོག་རེད།
གནའ་བོའི་དུས་སུ་མི་ཚོས་གཟིའི་རིགས་དེ་དག་རྒྱན་ཆའི་ཆེད་དུ་བཟོས་་་་་
པའམ་མི་ཚོས་རྒྱན་དུ་འདོགས་ཀྱི་ཡོད་མེད་ཤེས་དཀའ་ཡང་། དེང་དུས་ཀྱི་
དངུལ་ལྟར་རིན་ཐང་གཞལ་ཐུབ་པའི་དངོས་པོ་ཞིག་ཡིན་པ་ནི་དེ་དག་ལ་ཆུ་
མིག་གི་གྲངས་མང་ཉུང་དང་། རི་མོའི་རྣམ་པ་མི་འདྲ་བ་མང་དུ་ཡོད་པ་
ལས་ཤེས་ཐུབ་ཀྱི་ཡོག་རེད། གཟིའི་རིགས་ཚང་མར་ཨི་ཁུང་ཡོད་སྟངས་ལ་
བལྟས་ན། གཟི་དེ་དག་སྐུད་པར་བརྒྱུས་ཏེ་ལུས་ཀྱི་ཆ་གང་རུང་དུ་བཏགས་



• 497 •
གཟི་ཡི་ཕྲེང་བ།
ནས་བེད་སྤྱོད་བྱས་པའམ་ཕལ་ཆེར་རྒྱན་ཆ་དང་ཕྱོགས་འདྲ་བ་ཞིག་ཀྱང་་་་་་
ཡིན་སྲིད་ཀྱི་རེད། གཟི་ནི་བོད་ཀྱི་ཡུལ་ཁོ་ནར་བྱུང་བའི་དངོས་པོ་ཁྱད་པར་
ཅན་ཞིག་རེད། དེའང་གནའ་དུས་ཀྱི་བོད་མི་ཚོའི་མཛོད་ཁང་ནས་འཐོན་
པའམ་མང་ཞིག་ནི་ས་འོག་ནས་རྙེད་པ་དང་། ཡུལ་འགའ་ཤས་སུ་གྲོང་ཤུལ་
དང་། ཞིང་ཁ་སོགས་ནས་རྙེད་ཐུབ་པ་དང་། སྐབས་འགར་རི་བོ་མཐོན་
པོའི་རུད་ཤུལ་ནས་རྙེད་པའི་སྐབས་ཀྱང་ཡོག་རེད། འོན་ཀྱང་དེ་ཚོ་ལ་ཡ་
མཚན་དགོས་པ་གང་ཡང་ཡོག་མ་རེད། གང་ལགས་ཟེར་ན། ལོ་གྲངས་བཞི་
སྟོང་ལ་ཉེ་བ་འདས་པའི་དུས་སུ་བྱུང་བའི་ཞང་ཞུང་གི་རྒྱལ་པོ་གྲགས་ཆེ་བ་་་
དེ་དག་གི་རྒྱལ་ས་དང་དུས་སྐབས་དེ་དག་གི་ཡུལ་གྲོང་ཕལ་མོ་ཆེ་དེང་དུས་་་
གྲོང་ཤུལ་ཙམ་མམ་མང་ཞིག་གི་གྲོང་ཤུལ་ཡང་མི་མངོན་པ་དེ་འདྲ་ཡིན་ཙང་
གནའ་དུས་ཀྱི་བོད་མིའི་ཡུལ་གྲོང་རྣམས་ལ་ཆགས་འཇིག་མང་དུ་བྱུང་ཡོད་་་་
པ་ནི་བཤད་མ་དགོས་པ་ཞིག་རེད། སྤྱིར་བཏང་ཡུལ་གང་འདྲ་ཞིག་ཡིན་
ཡང་རུང་རི་བོ་དང་སྒང་དང་གཤོངས་སོགས་ཡུལ་གྱི་བཀོད་པ་མི་འདྲ་བ་་་་
མང་དུ་ཡོད་པ་དེ་ཚོའི་འབྱུང་རྐྱེན་ནི་གནའ་བོའི་དུས་སྐབས་རྣམས་སུ་རུད་་་
ཆེན་པོ་བྱུང་བའམ་ས་གཡོ་ཆེན་པོ་འགའ་ཞིག་བྱུང་མྱོང་པའི་རྐྱེན་གྱིས།
ཡུལ་དེ་དག་རི་བོ་དང་སྒང་དང་གཤོངས་སོགས་སུ་གྱུར་ཅིང་དེར་རྩི་ཤིང་་་་་
དང་ནགས་ཚལ་སྐྱེས་ནས་ཡུལ་གྱི་བཀོད་དབྱིབས་སྣ་ཚོགས་ཆགས་ཡོད་པ་་་་
ལྟར་བོད་ཡུལ་དུ་རི་བོ་མཐོན་པོ་མང་དུ་ཡོད་པ་དེ་ཚོའང་གནས་ཚུལ་དེ་དག་
དང་འབྲེལ་བ་ཞིག་ཏུ་སོང་ཙང་དུས་སྐབས་དེ་དག་ཏུ་གཏོར་བརླགས་སོང་་་་་
བའི་བོད་ཀྱི་གནའ་མི་དེ་ཚོའི་དངོས་པོ་གཟི་ལ་སོགས་པ་དེང་དུས་རི་བོ་ཆེན་
པོའི་ཁྲོད་ནས་ཀྱང་རྙེད་པའི་སྐབས་སྲིད་ཀྱི་ཡོག་རེད། གནས་ཚུལ་དེས་བོད་



• 498 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀྱི་མི་རིགས་ནི་རྒྱ་དཀར་ནག་སོགས་ཀྱི་མི་རིགས་ཀྱི་ལོ་རྒྱུས་དང་ཕྱོགས་ཀུན་
ནས་མཚུངས་པ་བསྐལ་པ་ཡ་ཐོག་ནས་བྱུང་བའི་མི་རིགས་དང་མི་རྒྱུད་ཅིག་
ཡིན་པའི་བདེན་དཔང་གསལ་པོར་བྱེད་ཐུབ་ཀྱི་ཡོག་རེད།
བོན་གྱི་ལོ་རྒྱུས་རྣམས་(༡)ནས་བསྐལ་ལ་ཡ་ཐོག་ཏུ་ས་དང་ཆུ་དང་
མེ་དང་རླུང་དང་ནམ་མཁའ་བཅས་འབྱུང་བ་ལྔ་ཡི་དྭངས་མ་འདུས་པ་ལས།
སྲིད་པའི་སྒོ་ང་ཆེན་པོ་གཅིག་ཏུ་སྲིད་པ་དང་། དེ་ལས་རིམ་བཞིན་སྒོང་ཆེན་
པོ་བཅོ་བརྒྱད་བྱུང་བའི་ནང་ནས། སྒོ་ང་གཅིག་ལས་བོད་ཀྱི་མི་རིགས་བྱུང་
བའི་ཚུལ་བཤད་ཡོག་རེད།
ང་ཚོས་སྤྱིར་བཏང་འགྲོ་བ་མིའི་བྱུང་ཚུལ་དེ་འདྲ་ཞིག་ཡིན་པ་དང་
དེ་དང་འབྲེལ་ཡོད་བོད་ཀྱི་མི་རིགས་ཐོག་མའི་བྱུང་ཚུལ་དེ་ཙམ་རང་དུ་ཐག་
གཅད་ཐུབ་པ་དཀའ་ནའང་། བོད་ཀྱི་མིས་ལོ་གྲངས་བཞི་སྟོང་ལ་ཉེ་(༢）བའི་
དུས་ནས་སྲིད་པའི་རྣམ་བཞག་འདི་ཙམ་བྱེད་ནུས་པའི་བློ་སྟོབས་དང་ལྡན་་་
པའི་ཚུལ་དེས་བོད་རིགས་ནི་གནའ་དུས་ཀྱི་མི་རྒྱུད་ཅིག་ཡིན་པ་ཙམ་དུ་མ་་་་
ཟད་ཤེས་རིག་དང་ལྡན་པའི་མི་རྒྱུད་ཅིག་ཡིན་པའི་མངོན་རྟོགས་ཀྱང་གསལ་
པོར་བསྟན་གྱི་ཡོག་རེད།
ཡོངས་གྲགས་བོད་ཀྱི་ལོ་རྒྱུས་འགའ་ཤས་སུ་རྒྱ་གར་དུ་སྟོན་པ་་་་་
སངས་རྒྱས་ཞལ་བཞུགས་པའི་དུས་སུ་སྟོན་པས་མ་འོངས་པར་བོད་དུ་མི་་་་
རྒྱུད་འབྱུང་བར་ལུང་བསྟན་པའི་ཚུལ་དང་། བོད་ཀྱི་མི་རྒྱུད་སྤྲེའུ་བྱང་ཆུབ་
སེམས་དཔའ་དང་བྲག་སྲིན་པོ་འདུས་པ་ལས་བྱུང་ (༣）ཚུལ་བཤད་ཡོག་རེད།
ལོ་རྒྱུས་དེ་ཚོ་ནི་ཆོས་ལ་ཕུགས་གཏད་དྲག་པ་ལས་བྱུང་བའི་མངོན་རྟགས་་་་་
གསལ་པོ་ཡོག་རེད། གང་ལགས་ཟེར་ན། དེང་དུས་ཡོངས་གྲགས་སུ། སྟོན་



• 499 •
གཟི་ཡི་ཕྲེང་བ།
པ་སངས་རྒྱས་མྱ་ངན་ལས་འདས་ནས་ད་ལྟའི་བར་ལོ་གྲངས་༢༥༢༠ཙམ་་་་
ལས་མ་འདས་ཤིང་། བོད་ཀྱི་ལོ་རྒྱུས་དེ་ལོ་གྲངས་བཞི་སྟོང་ལ་ཉེ་པའི་གོང་
དུ་འགྲོ་ཐུབ་པ་མངོན་སུམ་ཚད་གྲུབ་ཡིན་ཙང་སྟོན་པ་སངས་རྒྱས་ཞལ་་་་་་
བཞུགས་པའི་དུས་སུ། ད་དུང་བོད་དུ་མི་མེད་ལུང་སྟོང་ཡིན་པ་དང་། རྒྱ་
དཀར་ནག་སོགས་བོད་ཀྱི་ཉེ་འཁོར་དུ་ཡོད་པའི་མི་རིགས་རྣམས་ཤེས་རིག་་་་
གི་ཆུ་ཚད་མཐོན་པོར་ཆགས་ནས་ཡོད་པའི་དུས་དེ་འདྲ་བར་བོད་མི་རིགས་་་
དེ་སྤྲེའུ་དང་བྲག་སྲིན་འདུས་པའི་ཕྲུ་གུ་མི་རུ་གཞི་ནས་འགྱུར་དགོས་པ་དེ་་་
འདྲ་ཞིག་ཡོང་ཐབས་རྩ་བ་ནས་ཡོག་མ་རེད།
བོད་ཀྱི་རྒྱལ་པོ་གཉའ་ཁྲི་བཙན་པོའི་ལོ་རྒྱུས་ཀྱི་སྐབས་སུའང་བོད་
ཀྱི་ཐོག་མའི་རྒྱལ་པོ་དེ་རྒྱ་གར་གྱི་ཤཱཀྱའི་རྒྱལ་རྒྱུད་དམ་ཡང་ན་ཨོ་རྒྱན་་་་་
རྒྱལ་པོའི་རྒྱུད་པ་ལས་བྱུང་ཚུལ་གྱི་བཤད་པ་མི་འདྲ་བ་འགའ་ཞིག་(༤）བན་
བོན་གཉིས་ཕྱོགས་སུ་བྱུང་ཡོག་རེད། བཤད་ལུགས་དེ་འདྲ་བྱུང་བའི་རྒྱུ་
མཚན་ནི། བོད་མི་རྣམས་སྟོན་པ་སངས་རྒྱས་དང་སངས་རྒྱས་ཀྱི་བསྟན་པ་
ལ་དང་ཞེན་ཆེ་བའི་རྒྱུ་མཚན་ནམ། ཡང་ན་ནམ་རྒྱུན་དུ་རྒྱལ་པོ་ཟེར་བ་དེ་
ལ་གཞན་ལས་ལྷག་པའི་རིགས་ཁུངས་ཆེན་པོ་ཞིག་དགོས་པར་བསམ་གྱི་ཡོད་
ཙང་། བོད་ཀྱི་རྒྱལ་པོའི་ཁུངས་དེ་རྒྱ་གར་དང་། ཨོ་རྒྱན་གྱི་རྒྱལ་པོ་གང་
རུང་ལ་བཏུགས་པ་དེ་ཙམ་ལས་གཞན་པའི་རྒྱུ་མཚན་ཡོག་མ་རེད། དེ་ནི་
དགོས་པ་རྩ་བ་ནས་མེད་པའི་བསམ་སྤྱོད་ཅིག་རེད། ཆོས་ཀྱི་དབང་དུ་བྱས་
ན་སྟོན་པས་སངས་རྒྱས་ཀྱིས། རིགས་མི་གཙོ། རུས་མི་གཙོ། སོགས་གསལ་
པོར་གསུངས་ཡོད་པ་དང་། སྟོན་པ་སངས་རྒྱས་རང་གིས་ཀྱང་རྒྱལ་སྲིད་
སྤངས་ཏེ་རབ་བྱུང་གནང་བའི་ཚུལ་དེས་མཁྱེན་ཐུབ་ཀྱི་རེད། འཇིག་རྟེན་གྱི་



• 500 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྟེན་གྱི་དབང་དུ་བྱས་ན། རྒྱ་གར་གྱི་རྒྱལ་པོ་རྒྱ་གར་རང་ནས་བྱུང་བ་དང་།
ཨོ་རྒྱན་གྱི་རྒྱལ་པོ་ཨོ་རྒྱན་རང་ནས་བྱུང་ཞིང་། དེ་དག་གིས་རྒྱ་གར་དང་
ཨུ་རྒྱན་གྱི་རྒྱལ་པོའི་གོ་ཆོད་པ་ལ། བོད་ཀྱི་རྒྱལ་པོ་བོད་རང་ནས་བྱུང་བས་
རྒྱལ་པོའི་གོ་མི་ཆོད་པའི་རྒྱུ་མཚན་གང་ཡང་མེད་ཅིང་། སྤྱིར་བཏང་རྒྱལ་
པོའི་མིང་ཡོད་ཀྱང་རུང་མེད་ཀྱང་རུང་དོན་དུ་མིས་མི་ལ་དབང་བསྒྱུར་བྱེད་་་་
ཐུབ་པ་དང་། དེ་འདྲ་བྱེད་མཁན་མང་དུ་ཡོད་པ་འདི་ནི་འཇིག་རྟེན་གྱི་ཆོས་
ཉིད་ཡིན་ཙང་། ཐོག་མའི་རྒྱལ་པོ་ཇི་ལྟར་བྱུང་བའི་ཁུངས་ཀྱང་ཤེས་ཁག་
ཡག་ཡོག་མ་རེད། །
ང་ཚོ་བོད་ཀྱི་མཁས་པ་ཚོ་ཆོས་ལ་དད་ཞེན་ཆེ་དྲགས་པས། རྒྱ་གར་
ལ་ཐུགས་གཅེས་ཆེ་ཞིང་། བོད་དང་བོད་རིགས་ལ་སྣང་ཆུང་གནང་བའི་
བཤད་ལུགས་མང་དུ་བྱུང་བཞག དཔེར་ན དཔེ་ཆ་ཞིག་ལ་ཆ་བཞག་ན་
དཔེ་ཆ་དེ་རྒྱ་གར་བ་ཞིག་གིས་མཛད་པ་ཡིན་ན་ཚད་ལྡན་འདྲ་པོ་ཞིག་དང་།
བོད་པའི་མཁས་པ་ཞིག་གིས་མཛད་པ་ཡིན་ན། བོད་མ་ཟེར་ནས་མཐོང་
ཆུང་གནང་སྲོལ་བྱུང་ཡོག་རེད། རྗེ་བཙུན་མི་ལ་རས་པའི་མགུར་འབུམ་དུ།
མི་ལས་རྒྱ་གར་གྱི་གྲུབ་ཐོབ་གཅིག་དང་གྲུབ་རྟགས་འགྲན་ནས་རྩི་ཐུར་ཞིག་་་་
གི་རྩེ་མོར་ སྐྱིལ་ཀྲུང་བཅས་ནས་བཞུགས་པའི་ཚེ་རྒྱ་གར་གྱི་གྲུབ་ ཐོབ་་་་་
བཞུགས་པའི་རྩི་ཐུར་དེ་དྲང་པོར་བསྡད་ལ་རྗེ་བཙུན་མི་ལ་བཞུགས་པའི་རྩི་་
ཐུར་དེ་ཅུང་ཟད་གུག་པ་དེའི་རྒྱུ་མཚན་ནི་གྲུབ་ཐོབ་ཆེན་པོ་དེ་གཉིས་་་་་
ཉམས་རྟོག་དང་རྫུ་འཕྲུལ་སོགས་ལ་ཁྱད་པར་མེད་ནའང་རྒྱ་བོད་གྲུབ་ཐོབ་་་
གཉིས་ཀྱི་འཁྲུངས་ཡུལ་བཟང་ངན་གྱི་ཁྱད་པར་ཆེ་བའི་སྟབས་ཀྱིས་གནས་་་་་
ཚུལ་དེ་འདྲ་བྱུང་བ་རེད་ཅེས་བཤད་(༥）ཡོག་རེད། རྒྱ་གར་དུ་སྟོན་པ་སངས་
，



• 501 •
གཟི་ཡི་ཕྲེང་བ།
རྒྱས་སོགས་བྱོན་པ་ཡིན་ཙང་ཡུལ་ཁྱད་པར་ཅན་ཞིག་ཡིན་པ་བཤད་་་་་
དགོས། འོན་ཀྱང་ཡུལ་ཁྱད་པར་ཅན་དུ་བསམ་པ་དེ། སྟོན་པ་སངས་རྒྱས་
སོགས་ཀྱི་ཐུགས་རྗེ་དང་བྱིན་རླབས་ལ་བསམས་པ་ལས་རྒྱུ་མཚན་གཞན་ཡོད་
ཐབས་ཡོག་མ་རེད། འཇིག་རྟེན་སྲིད་ཀྱི་དབང་དུ་བྱས་ན་རྒྱ་གར་དང་བོད་
ཀྱི་ས་མཚམས་ཞིག་ཡོད་པར་ངེས་ནའང་སྟོན་པ་སངས་རྒྱས་ཀྱི་ཐུགས་རྗེ་་་་
དང་བྱིན་རླབས་ལ་ས་མཚམས་ཤིག་ཡོང་ཐབས་རྩ་བ་ནས་མེད་པ་ཡིན་་་་་
ཙང་། དགོས་པ་དང་རྒྱུ་མཚན་གང་ཡང་མེད་པའི་ལབ་ཉོབ་དེ་ཚོས་དགོས་
པ་དང་རྒྱུ་མཚན་ཆེན་པོ་ཡོད་པའི་བོད་ཀྱི་ལོ་རྒྱུས་ལ་ཉམས་ཆགས་བཏང་ན་
རྩ་བ་ནས་འགྲིག་གི་ཡོག་མ་རེད།
བོད་མི་ཚོས་ཆོས་ལ་དད་ཞེན་ཧ་ཅང་ཆེ་བའི་གཞི་རྩ་དེའང་ཆོས་་་་
རྒྱལ་སྲོང་བཙན་སྒམ་པོའི་དུས་ནས་དབུ་བརྙེས་པ་ཞིག་ཡིན་ལ་དེ་ནི་བོད་་་་་
མིའི་ཤེས་རིགས་གི་ཁུངས་གནའ་བོའི་ཞང་ཞུང་གི་ཤེས་རིག་དང་དེ་དང་་་་
འབྲེལ་བ་བོན་པོ་རྣམས་ལ་འདྲེན་མ་དགོས་པར་བོད་རང་ལ་ཤེས་རིགས་གི་་་
ཆ་རྐྱེན་རང་རྐྱ་ཐུབ་པ་ཞིག་གི་རྐང་བཙུགས་པའི་ཆེད་དུ་རྒྱ་གར་དང་རྒྱ་ནག་
སོགས་ནས་ཆོས་དང་རིག་པའི་གནས་དུ་མ་སྤྱན་དྲངས་ཤིང་དར་རྒྱས་སུ་་་་་
བཏང་བའི་སྲིད་དོན་གྱི་མཛད་པ་ཞིག་ཡིན་གྱི་རེད།
བོད་ཀྱི་སྐད་ཡིག
བོད་དང་བོད་ཀྱི་མི་རིགས་ཡུན་རིང་དུ་གནས་དང་མི་གནས་ཀྱི་



-
-
，
• 502 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྩ་བ་ནི་བོད་ཀྱི་ཤེས་རིག་ཡུན་རིང་དུ་གནས་དང་མི་གནས་ལ་རག་ལས་ཀྱི་་་
ཡོག་རེད། ཤེས་རིག་གི་རིན་ཐང་གཙོ་བོ་ནི་ཤེས་རིག་རང་གི་ལོ་རྒྱུས་རང་རྐྱ་
ཐུབ་པ་ཞིག་ཡོད་མེད་ལ་ཐུག་ཡོག་རེད། དེ་དག་གི་རྩ་བ་ནི་སྐད་དང་ཡི་གེ་
ཡིན་ཙང་དེའི་ཁུངས་ལ་ཐུགས་བསམ་བཞེས་དགོས་པ་ཞིག་ཆགས་ཡོག་རེད།
སྔོན་དུས་བོད་ཀྱི་མཁས་པ་ཕལ་མོ་ཆེས་དཀའ་བ་གྲངས་མེད་པ་་་་
སྤྱད་དེ་ཨོ་རྒྱན་དང་རྒྱ་གར་གྱི་ཡུལ་ནས་དམ་པའི་ཆོས་བོད་ཡུལ་དུ་སྤྱན་་་་་་
དྲངས་པ་ཡིན་ཙང་བོད་ཀྱི་ཤེས་རིག་གི་ཁུངས་དེ་རྒྱ་གར་ལ་གཏུགས་སྲོལ་་་་་་
བྱུང་ཡོག་རེད། གནས་ཚུལ་དེས་དམ་པའི་ཆོས་ཀྱི་ཆེ་བ་བསྟན་ཐུབ་པ་དང་
སྔོན་གྱི་ཆོས་རྒྱལ་དང་ལོ་པཎ་རྣམས་ཀྱི་བཀའ་དྲིན་ངོ་ཤེས་ཤིང་རྗེས་སུ་དྲན་
པ་སོགས་ཀྱི་དགོས་པ་ངེས་ཅན་ཞིག་ཡོད་པ་ནི་བཤད་མ་དགོས་པ་རེད།
ཡིན་ནའང་བོད་རང་གི་ཤེས་རིག་གི་སྟེང་ནས་དཔྱད་ན་བོད་རང་ལ་ཁུངས་་་་
མེད་བཟོས་པ་འདྲ་པོ་ཞིག་ཆགས་ཡོག་རེད། བོད་ཀྱི་མཁས་པ་ཚོས་སངས་
རྒྱས་ཀྱི་འདས་ལོ་༡༡༨༤ སྤྱི་ལོ་༦༤༠ལ་ཆོས་རྒྱལ་སྲོང་བཙན་སྒམ་པོས་་་་་
བོད་ཀྱི་སྲིད་དབང་བསྒྱུར་བ་དེ་སྔོན་བོད་དུ་ཡི་གེ་མེད་པ་དང་། ཆོས་རྒྱལ་
གྱི་བློན་པོ་ཐོན་མི་སཾབྷོ་ཊ་རྒྱ་གར་དུ་ཕེབས་ནས་རྒྱ་གར་གྱི་སྐད་ཡིག་མཁས་་་་
པར་བསླབས་པ་དང་། སླར་བོད་དུ་ཕེབས་ཤིང་རྒྱ་གར་གྱི་ཡི་གེ་ལས་དཔེར་
བླངས་ཏེ་བོད་ཡིག་གསར་དུ་བརྩམས་པ་དང་། ལེགས་སྦྱར་ལས་དཔེར་
བླངས་ཏེ་བོད་ཀྱི་བརྡ་དག་གི་གཞུང་སུམ་ཅུ་པ་དང་། རྟགས་ཀྱི་འཇུག་པ་
སོགས་མཛད་ཅིང་ཆོས་ཀྱི་དཔེ་མང་པོ་བོད་སྐད་དུ་བསྒྱུར་བ་རེད། ཅེས་
གསུང་སྲོལ་བྱུང་ཞིང་དེང་དུས་བོད་ཀྱི་ལོ་རྒྱུས་ཡོངས་གྲགས་སུ་བཤད་སྲོལ་་་
དེ་འདྲ་ཞིག་ཆགས་ཡོག་རེད། དེ་འདྲ་ཡིན་ན་ཆོས་རྒྱལ་སྲོང་བཙན་སྒམ་



• 503 •
གཟི་ཡི་ཕྲེང་བ།
པོའི་སྔོན་དུ་བོད་ལ་ཡི་གེ་མེད་པ་ཡིན་ཙང་། བོད་ཀྱི་ཤེས་རིག་ཀྱང་མེད་པ་
དེ་ག་རང་ནས་ཐག་ཆོད་ཅིང་། བོད་ཀྱི་ཤེས་རིག་གི་ཁུངས་དེ་རྒྱ་གར་ལ་མ་
གཏུགས་ཐབས་མེད་ཅིག་ཆགས་ཡོང་གི་ཡོག་རེད། །
ང་ཚོས་ངེས་ཤེས་ཐུབ་པ་ནི་རྒྱ་གར་འཕགས་པའི་ཡུལ་དུ་སྟོན་པ་་་
སངས་རྒྱས་བྱོན་པ་དང་སྟོན་པས་ཆོས་ཀྱི་འཁོར་ལོ་བསྐོར་བ་ཡིན་ཙང་།
སངས་རྒྱས་པའི་ཆོས་ཀྱི་ཁུངས་དེ་རྒྱ་གར་ལ་གཏུག་དགོས་པ་ནི་ཚད་ལྡན་་་་་
ཚུལ་མཐུན་ཞིག་ཡིན་པ་དང་། དེར་མ་ཟད་དམ་པའི་ཆོས་དང་འབྲེལ་ཡོད་
ཀྱི་ཤེས་རིག་སྣ་ཚོགས་པ་ལ་བརྟེན་ནས་བོད་ཀྱི་ཤེས་རིག་དར་རྒྱས་དང་གོང་
འཕེལ་དུ་ཕྱིན་ཡོད་པ་ནི་བཤད་མ་དགོས་པ་ཞིག་རེད། ཡིན་ནའང་ཆོས་ལ་
ཕུགས་གཏད་དྲགས་ནས་མི་རིགས་རང་གི་ཤེས་རིག་གི་ཁུངས་མེད་པར་བྱས་
ན་འགྲིག་ཐབས་རྩ་བ་ནས་ཡོག་མ་རེད། རྒྱ་ནག་དང་། ཉི་ཧོང་གི་ཡུལ་
དང་། ལྷོ་ཤར་ཨ་ཤེ་ཡའི་ཡུལ་ཁག་མང་ཞིག་ལའང་སངས་རྒྱས་ཀྱི་བསྟན་པ་
དར་ཁྱབ་ཆེན་པོར་བྱུང་མྱོང་ཞིང་། དེ་ལ་བརྟེན་ནས་མི་རིགས་རང་རང་གི་
ལོ་རྒྱུས་དང་། ཤེས་རིག་སོགས་དར་རྒྱས་གང་ཆེར་བྱུང་མྱོང་ཡོད་ནའང་
ཡུལ་ཁག་དེ་དག་གི་ཤེས་རིག་དང་ལོ་རྒྱུས་ལ་གནོད་རྐྱེན་གང་ཡང་བྱུང་ཡོག་
མ་རེད། ང་ཚོ་བོད་ཀྱི་ཆོས་དང་ཤེས་རིག་བར་གྱི་འབྲེལ་བའང་གཞི་རྩ་དེ་
འདྲ་ཞིག་གི་ཐོག་ནས་བྱུང་ན་མ་འགྲིག་པ་གང་ཡང་ཡོག་མ་རེད།
བོད་ཀྱི་རྒྱལ་རབས་ཤོད་མཁན་ཚོས་བོད་ཀྱི་རྒྱལ་པོའི་ཐོག་མ་་་་
གཉའ་ཁྲི་བཙན་པོ་ནས་བཟུང་གནམ་གྱི་ཁྲི་བདུན་སྟོད་ཀྱི་སྟེང་གཉིས་བར་་་་་
གྱི་ལེགས་དྲུག་ས་ཡི་ལྡེ་བརྒྱད་འོག་གི་བཙན་གསུམ་ལྷ་ཐོ་ཐོ་རི་སོགས་རྒྱལ་་་་་
རབས་ལྔ་སྟེ་མདོར་ན་ཆོས་རྒྱལ་སྲོང་བཙན་སྒམ་པོའི་སྔོན་དུ་རྒྱལ་རབས་་་་་



• 504 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སུམ་ཅུ་སོ་གཉིས་བྱུང་བའི་ཚུལ་དང་དེ་དག་གི་ལོ་རྒྱུས་རོབ་ཙམ་རེའང་ཤོད་
སྲོལ་ཡོག་རེད།
E
དེང་སང་ཕྱི་ནང་གི་མཁས་པ་ཚང་མས་ཚད་འཛིན་གནང་བ་ཏུན་་
ཧོང་གི་དཔེ་མཛོད་ནས་ཐོན་པའི་ཡིག་རྙིང་བོད་ཀྱི་རྒྱལ་རབས་(༦）དེ་ཚོ་ལས་
ཀྱང་གནའ་དུས་བོད་ཀྱི་རྒྱལ་པོ་རྣམས་ཀྱི་ལོ་རྒྱུས་རོབ་ཙམ་རེ་བྱུང་བ་དང་་་་
ལྷག་པར་རྒྱལ་པོ་གྲི་གུམ་བཙན་པོའི་དུས་ཀྱི་ལོ་རྒྱུས་མི་ཉུང་བ་ཡོག་རེད། -
གལ་ཏེ་བོད་ལ་དེ་སྔོན་ཡི་གེ་གཏན་ནས་མེད་ན་ལོ་རྒྱུས་དེ་ཚོ་བཤད་ཤེས་་་་་
ཐབས་རྩ་བ་ནས་ཡོག་མ་རེད། ང་ཚོ་རང་རང་གི་ནང་མིའི་ལོ་རྒྱུས་དཔེ་ཐོག་
ཏུ་བཀོད་པ་ཞིག་མེད་ན་ཕྱིན་ཆད་མི་རབས་གཉིས་གསུམ་གྱི་གོང་དུ་ང་ཚོའི་
མེས་པོ་གང་འདྲ་བྱུང་ཡོད་པའི་ཚུལ་སུ་ཞིག་ལའང་བཤད་ཡག་མེད་པ་་་་་
མངོན་སུམ་ཚད་གྲུབ་ཡིན་ཙང་གནའ་དུས་ཀྱི་བོད་མི་དེ་ཚོས་རྒྱལ་རབས་་་་་
སུམ་ཅུ་སོ་གཉིས་རིང་གི་ལོ་རྒྱུས་བློ་འཛིན་ཐུབ་པའི་རྒྱུ་མཚན་གང་ཡང་ཡོག་
མ་རེད། བྱས་ཙང་ཆོས་རྒྱལ་སྲོང་བཙན་སྒམ་པོའི་གོང་དུ་བོད་ལ་ཡི་གེ་མེད་
པའི་ལོ་རྒྱུས་དེ་ཚོ་བཤད་པ་ཡང་དག་དང་ཚུལ་མཐུན་ཞིག་མ་ཡིན་པ་གསལ་
པོར་བསྟན་གྱི་ཡོག་རེད། ཆོས་རྒྱལ་སྲོང་བཙན་སྒམ་པོ་བྱོན་པའི་རྗེས་སུ་
བོད་ཀྱི་ཡི་གེ་ཡར་རྒྱས་ཕྱིན་པ་དང་། ཐོན་མི་སཾབྷོཊས་རྒྱ་གར་གྱི་ཡི་གེ་ལས་
དཔེར་བླངས་ནས་བོད་ཀྱི་ཡིག་གཟུགས་སྟབས་བདེར་བཅོས་གནང་བ་དང་་
ལེགས་སྦྱར་གྱི་དཔེ་ལ་བརྟེན་ནས་བོད་ཀྱི་བརྡ་དག་གི་ཚུལ་གཞུང་སུམ་་་་་
རྟགས་སོགས་བརྩམས་མཛད་པ་ནི་ལོས་ཡིན། གནས་ཚུལ་འདི་ནི་བོད་
ཙམ་དུ་མ་ཟད་ཡུལ་གཞན་དང་མི་རིགས་གཞན་དག་གི་ཤེས་རིག་ཡར་རྒྱས་་་
སུ་འགྲོ་སྟངས་ཀྱང་དེ་ག་རང་རེད། ཆོས་རྒྱལ་ཁྲི་སྲོང་ལྡེའུ་བཙན་གྱི་དུས་སུ་



གཟི་ཡི་ཕྲེང་བ།
• 505 •
བྱུང་བ་ལོ་ཆེན་བཻ་རོ་ཙ་ནའི་རྣམ་ཐར་འདྲ་འབག་ཆེན་མོར་（༧） ཡང་ཐོན་་་་
མིའི་སཾབྷོ་ཊས་བོད་ཡིག་བསྒྱུར་ཞེས་ཁ་གསལ་བསྟན་ཡོག་རེད།
སྲོང་བཙན་སྒམ་པོའི་དུས་སུ་ཐོན་མི་སམ་བྷོ་ཊས་བོད་ཡིག་བསྒྱུར་་
བཅོས་གནང་ཚུལ་དེ་ལ་བལྟས་ན་དེ་སྔོན་བོད་ཀྱི་ཡིག་རྙིང་དེ་འབྲི་སྟབས་་་་་་
བདེ་པོ་ཞིག་རང་མེད་པ་དང་བརྡ་དག་གི་སྟེང་ནས་སངས་རྒྱས་ཀྱི་ཆོས་རྒྱ་ཆེ་
ལ་གཏིང་ཟབ་པ་དེ་ཚོ་བསྒྱུར་བ་ལ་དཀའ་ངལ་ཅན་ཞིག་ཡོད་པའང་མངོན་་་་
སུམ་དུ་བསྟན་གྱི་ཡོག་རེད། །
བོན་གྱི་ལོ་རྒྱུས་རྣམས་ནས། བོད་ཡིག་གི་ཐོག་མའི་འབྱུང་ཁུངས་
ནི་ཞང་ཞུང་གི་སྨར་ཡིག་(༨）ཟེར་བ་དེ་རེད་ཅེས་བཤད་ཡོག་རེད། གཏམ་དེ་
བདེན་པའི་ཁུངས་ཞེ་དྲག་མང་པོ་ཡོག་རེད། གང་ལགས་ཟེར་ན་ང་ཚོ་བོད་
ཀྱི་དགོན་རྙིང་ཁག་གི་དཔེ་མཛོད་རྣམས་སུ། ལག་བྲིས་ཀྱི་དཔེ་རྙིང་སྨར་
ཚུགས་ཟེར་བ་དབུ་མེད་འབྲུ་དཔངས་མཐོ་ལ་དབྱངས་ཡིག་རྣམས་ཐུང་བ་དེ་
འདྲའི་རིགས་ཞེ་དྲག་མང་པོ་ཡོག་རེད། ང་རང་ཕ་ཡུལ་དུ་སྡོད་སྐབས་རྒན་
བཟོད་པ་ཟེར་བ་དགུང་ལོ་བརྒྱད་ཅུ་ལྷག་ཙམ་དུ་ཕེབས་པའི་ཡིག་བྲིས་པ་ཧ་
ཅང་མཁས་གྲགས་ཆེ་བ་ཞིག་ཡོད། ངས་ཁོང་གི་མདུན་ནས་བོད་ཡིག་དབུ་
ཅན་དང་དབུ་མེད་ཀྱི་ཚུགས་སྦྱང་བ་ཡིན། ཉིན་ཞིག་ན་ཁོང་གིས་ལྷ་
བབས་ཡི་གི་ཟེར་བ་བོད་ཡིག་གི་ཚུགས་ཤིག་ཀྱང་བསླབས་གནང་བྱུང་། དེ་
སྐབས་ངས་བྲིས་ཚུགས་དེ་གང་ནས་བྱུང་བ་སོགས་ཀྱི་ལོ་རྒྱུས་གང་ཞིག་ཀྱང་་་་
ཤེས་ཀྱི་མེད་ནའང་དུས་ཕྱིས་སུ་སྨར་ཚུགས་ཀྱི་དཔེ་རྙིང་རྣམས་བཀླགས་པའི་
ཚེ་སྨར་ཡིག་དངོས་གནས་ནི་ལྷ་བབས་ཡི་གེ་ཟེར་བ་དེ་རང་ཡིན་པ་ངེས་ཤེས་
ཐུབ་པ་བྱུང་། ཡོངས་གྲགས་ཀྱི་སྨར་ཚུགས་ཟེར་བ་དེ་དང་ད་ལྟ་ང་ཚོས་སྤྱོད་



• 506 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཞིན་པའི་དབུ་མེད་ཀྱི་ཁུངས་གཅིག་པ་རང་མཐོང་ཐུབ་པ་ཡོག་རེད། བོད་
ཡིག་དབུ་ཅན་དང་དབུ་མེད་ཀྱི་ཚུགས་འདི་གཉིས་ལ་མི་འདྲ་བའི་ཁྱད་པར་་་་
ཆེ་ཙམ་ཡོད་པ་དེའང་དབུ་མེད་ཀྱི་ཚུགས་དེའི་འབྱུང་ཁུངས་ཞང་ཞུང་ཡིན་་་་
པ་དང་དབུ་ཅན་གྱི་ཚུགས་དེའི་བྱུང་ཁུངས་ལེགས་སྦྱར་གྱི་དཔེ་ཡིན་པའི་་་་
མངོན་རྟགས་ཞེ་དྲག་གསལ་པོ་ཡོག་རེད། བོད་ཀྱིས་ཞང་ཞུང་གི་སྨར་ཡིག་
སྤྱད་པ་དེའང་བོད་ཀྱི་རྒྱལ་པོའི་ཐོག་མ་གཉའ་ཁྲི་བཙན་པོའི་དུས་སམ་དེའི་་་
གོང་ཙམ་ནས་བྱུང་བ་ཞིག་ཡིན་དགོས་ཀྱི་ཡོག་རེད། གང་ལགས་ཟེར་ན།
བོན་གྱི་ལོ་རྒྱུས་ཕལ་ཆེ་བ་ནས་གཉའ་ཁྲི་བཙན་པོའི་དུས་སུ་ཞང་ཞུང་ནས་་་་་
བོན་གྱི་མཁས་པ་མང་པོ་བོད་ཡུལ་དབུས་སུ་ཕེབས་ཏེ་བོན་གྱི་སྐོར་མང་པོ་་་་
བོད་སྐད་དུ་བསྒྱུར་བའི་ལོ་རྒྱུས་(༩)ཁ་གསལ་བཤད་ཡོག་རེད། གལ་ཏེ་དེ་
དུས་སྨར་ཡིག་ལ་སྤྱོད་མེད་ན་བོད་སྐད་དུ་བསྒྱུར་ཐབས་རྩ་བ་ནས་མེད་པ་
དངོས་གསལ་རེད། གཉའ་ཁྲི་བཙན་པོས་བོད་ཡིག་སྨར་ཚུགས་ཀྱི་སྲོལ་
གསར་དུ་གཏོད་པའི་ལོ་རྒྱུས་ཤིག་རྩ་བ་ནས་མེད་པ་ཡིན་ཙང་། ཕལ་ཆེར་
བོད་མི་ཚོས་སྨར་ཡིག་སྤྱད་པའི་སྲོལ་དེ་གཉའ་ཁྲི་བཙན་པོའི་སྔོན་ནས་བྱུང་་་
བ་ཞིག་ཏུ་ངོས་འཛིན་ཆོག་གི་ཡོག་རེད། གང་ལགས་ཟེར་ན་བོད་ཀྱི་ཐོག་
མའི་རྒྱལ་པོ་གཉའ་ཁྲི་བཙན་པོ་ནི། ཕལ་ཆེར་སྟོན་པ་སངས་རྒྱས་འཇིག་
རྟེན་དུ་བྱོན་པའི་དུས་དང་མཉམ་ལ། དེ་ལས་ཆེས་སྔ་པའི་དུས་ནས་ཞང་
ཞུང་གི་གྲགས་ཆེ་བའི་རྒྱལ་རབས་བཅོ་བརྒྱད་བྱུང་ཡོག་རེད། རྒྱལ་རབས་
བཅོ་བརྒྱད་ཀྱི་དང་པོ་ཁྲི་ཝེར་གསེར་གྱི་བྱ་རུ་ཅན་ཟེར་བ་དེ་ཕལ་ཆེར་གཉའ་
ཁྲི་བཙན་པོའི་གོང་ལོ་གྲངས་སྟོང་ཕྲག་གཅིག་ལས་མི་ཉུང་བ་ཞིག་ན་བྱུང་་་་་
ཡོད་པའི་ཚུལ་བོན་གྱི་ལོ་རྒྱུས་རྣམས་ལས་ཤེས་ཐུབ་པར་མ་ཟད་རིག་པས་་་་་
，
，



གཟི་ཡི་ཕྲེང་བ།
• 507 •
དཔྱད་ནའང་དོན་ལ་གནས་ཀྱི་ཡོག་རེད། ཞང་ཞུང་གི་རྒྱལ་པོ་ཁྲི་ཝེར་གྱི་
དུས་སུ་བོན་གྱི་སྟོན་པ་གཤེན་རབ་མི་བོ་ཆེ་བོད་ཡུལ་དབུས་སུ་ཞབས་བཀོད་
ཅིང་། ཀོང་ཡུལ་བོན་རི་ལ་བཞུགས་ནས་བོན་བསྟན་པའི་ཚེ། བོད་ཡུལ་
དབུས་བུ་བོན་པོའི་རིགས་མི་འདྲ་བ་མང་དུ་ཡོད་པ་དེ་དག་ལ་གཡུང་དྲུང་གི་
བོན་གསུངས་པའི་ལོ་རྒྱུས་མང་དུ་ཡོད་པ་ (༡༠) དེ་ལ་བལྟས་ན། དེ་དུས་ཀྱི་
བོན་པོ་དེ་ཚོས་སྨར་ཡིག་སྤྱད་སྲོལ་ཡོད་པའང་སྲིད་ཀྱི་རེད། ་ བོན་པོའི་
རིགས་མི་འདྲ་བ་དེ་དག་གི་ཁོངས་སུ། མདོས་གཏོང་བ་དང་། སྲི་འདུལ་བ་
དང་། གཡང་འབོད་པ་དང་། ཇུ་ཐིག་གི་མོ་རྒྱག་པ་དང་། སྨན་དཔྱད་བྱེད་
པ་སོགས་ཀྱི་དར་སྲོལ་བྱུང་ཡོག་རེད། དུས་སྐབས་དེ་དག་ཏུ། མདོས་ཆོག་
དང་། ཇུ་ཐིག་དང་། སྨན་དཔྱད་སོགས་ད་ལྟའི་དུས་ནང་བཞིན་རྒྱས་པོ་
ཞིག་མེད་པར་ངེས་ནའང་། ཡི་གེ་གཏན་ནས་མེད་པར་མི་གཅིག་གི་བློ་ལ་
ཆུད་ཆོག་ཆོག་དེ་འདྲའི་ལས་སླ་པོ་ཞིག་ནི་ད་ལྟའང་མེད་པ་དངོས་གསལ་་་་་
ལ། གནའ་བོའི་དུས་སུ་ཡོང་ཤེས་ཐབས་རྩ་བ་ནས་ཡོག་མ་རེད། །
བོད་ཡིག་གྲུབ་ཚུལ་གྱི་དབང་དུ་བྱས་ན་བརྐྱངས་ཞེས་པ་ལྟ་བུའི་་་་
ཚིག་གཅིག་ལ་དཔེར་མཚོན་ན་མིང་གཞི་ཀ་ལ། སྟེང་དུ་ར་མགོ། འོག་ཏུ་ཡ་
བཏགས། སྔོན་དུ་བ་འཕུལ། རྗེས་སུ་ང་འཇུག་དང་། ཡང་འཇུག་ས་དང་
བཅས་པ་ལྷན་ཅིག་ཏུ་ཚོགས་པ་དེ་འདྲ་ཞིག་གི་སྒོ་ནས་ཚིག་ཏུ་འགྲུབ་དགོས་
ཀྱི་ཡོག་རེད། བོད་སྐད་ཀྱི་འགྲོས་ཀྱང་“ཡག་པོ་”དང་“ཆེན་པོ”ཟེར་བ་འདྲ་
པོའི་ཁྱད་ཆོས་ཀྱི་ཚིག་དེ་མི་ “དང་་” “ཁང་པ་” ཟེར་བ་འདྲ་པོ་མིང་ཚིག་གི་
རྗེས་སུ་ཁ་ཐུག་ཏུ་སྦྱར་ཆོག་པ་“མི་ཡག་པོ་”དང་“ཁང་པ་ཆེན་པོ་”ཟེར་བའི་
ཚིག་སྒྲུབ་ཀྱི་ཚུལ་འདི་ནི་བོད་སྐད་དམ་གནའ་དུས་ཞང་ཞུང་གི་སྐད་ཀྱི་་་་



• 508 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དམིགས་བསལ་གྱི་ཁྱད་ཆོས་ཤིག་རེད། བརྗོད་བྱའི་དབང་དུ་བྱས་ན། བོད་
སྐད་དུ་དོན་གཅིག་ལ་མིང་གི་རྣམ་གྲངས་ཞེ་དྲག་མང་པོ་ཡོང་སྲིད་པ་དཔེར་
ན། བློ། སེམས། ཡིད། རྣམ་ཤེས་ཟེར་བ་འདྲ་པོ་དེ་འདྲའི་རིགས་
མང་པོ་ཡོད་པ་རེད། དེ་ཚོ་ལས་འགའ་ཞིག་ནི་ལེགས་སྦྱར་ལས་དཔེར་
བླངས་ཏེ། ཆོས་བསྒྱུར་བའི་ཆེད་དུ་གསར་བཟོ་གནང་བའི་ཚིག་ཡིན་ལ། །
མང་ཤོས་ནི་གནའ་དུས་ཀྱི་ཞང་བོད་རང་གི་ཁུངས་གཙང་མ་ནས་བྱུང་་་་་་
ཞིག་ཡིན་པ་བཤད་མ་དགོས་པ་རེད། སུམ་རྟགས་ཀྱི་འགྲོས་ཀྱང་། ཞང་
ཞུང་གི་གནའ་སྐད་（༡༡）དུ། ལ་དོན་གྱི་ཕྲད་ “གུ་ཅུ་ད་དུ་ཏུ་ཨུ་སུ་ཏུར་
སུར་” རྣམས་སུ་ཡོད་པ་ལ། ཐོན་མི་སཾབྷོ་ཊས་ “ སུ་ར་རུ་དུ་ཏུ་” ལྔ་རུ་བསྡུས་
མཛད་པ་དང་། “ན་ལ་ལུ་ལེ”རྣམས་“ན་ལ་”གཉིས་སུ་བསྡུས་པ་དང་།
འབྲེལ་སྒྲའི་ཕྲད་ “གི་གྱི་ཀྱི་འི་ཡི་ཅི་ཏི་ནི་པི་བི་ཙི་རི་སི” རྣམས་ “གི་ཀྱི་གྱི་འི་
ཡི” ལྔའི་ཁོངས་སུ་བསྡུས་པ་སོགས་ཞང་ཞུང་གི་སྐད་ཡིག་རྙིང་པར་ཐུགས་་་་
གཞིག་གནང་ན་གསལ་པོར་མཁྱེན་ཐུབ་པ་ཡོད། བྱས་ཙང་བོད་ལ་གནའ་
དུས་ནས་ཡི་གེ་ཡོད་པ་དང་དེ་དང་འབྲེལ་ཡོད་བོད་ཀྱི་ལོ་རྒྱུས་དང་རིན་ཐང་
ཤིན་ཏུ་ཆེ་བ་ཞང་བོད་ཀྱི་ཤེས་རིག་རང་རྐྱ་ཐུབ་པ་ཞིག་ཡོད་ངེས་པའི་ཚུལ་་་་
འདི་མཁྱེན་ཐུབ་ཀྱི་ཡོག་རེད། ང་ཚོས་བོད་ལ་གནའ་དུས་ནས་ཡི་གེ་ཡོད་
པའི་ཚུལ་དེ་ཙམ་ཤེས་པས་འགྲིག་ཡག་ཡོག་མ་རེད། གལ་ཆེ་ཤོས་ནི་སྐད་
ཡིག་དེ་དང་འབྲེལ་ཡོད་སྐད་ཡིག་རང་གི་ཁུངས་དང་མི་རིགས་ཀྱི་ལོ་རྒྱུས་་་་་
དེའི་ཤེས་རིག་སྣ་ཚོགས་པའི་སྐོར་རྣམས་ཕུགས་ཐག་ཆོད་ངོ་ཤེས་ཤིག་དགོས་
ཀྱི་ཡོག་རེད། དེ་ཚོས་གསལ་པོར་ཤེས་པར་བྱེད་པ་ལ་བོད་རང་གི་ལོ་རྒྱུས་
དང་ཤེས་རིག་སྣ་ཚོགས་དང་དམ་ཟབ་ཏུ་འབྲེལ་བ་བོན་གྱི་ཁུངས་ལ་རྟོག་་་་



• 509 •
-
-
གཟི་ཡི་ཕྲེང་བ།
གཞིག་མཐིལ་ཕྱིན་པ་ཞིག་མ་གནང་ཐབས་མེད་ཅིག་ཆགས་ཡོག་རེད།
བོན་དང་བོན་པོ།
བོན་ཟེར་བ་དེ་ནི་བོད་ཀྱི་བརྡ་རྙིང་པ་ཞིག་ཏེ་དེང་དུས་ཀྱི་་་་
དབང་དུ་བྱས་ན་བརྗོད་པའི་ཚིག་ “བཟླ་” ཟེར་བའི་དོན་རེད། སྔོན་གྱི་ཡིག་
རྙིང་རྣམས་སུ་བོན་ཟེར་བའི་རྗོད་ཚིག་གི་དོད་དུ་ “གྱེར་” ཞེས་སྤྱད་པའི་་་་་
སྐབས་ཀྱང་བྱུང་ཡོག་རེད། མིང་དེའི་ཐོག་མའི་འབྱུང་ཁུངས་ཀྱི་དབང་དུ་
བྱས་ན་གནའ་དུས་ཀྱི་བོན་པོ་དེ་ཚོས་སྔགས་མང་དུ་བཟླས་པའི་སྒོ་ནས་རང་
དང་གཞན་གྱི་ནད་སོགས་འགལ་རྐྱེན་རྣམས་བསལ་བ་དང་། གནོད་བྱེད་ལ་
མཐུ་གཏོང་བ་སོགས་དྲག་པོའི་ལས་མཐའ་དག་བསྒྲུབ་ཀྱི་ཡོད་ཙང་མིང་དེ་་་
འདྲ་ཞིག་བྱུང་བ་རེད། སྔོན་དུས་བོད་ཡུལ་དུ་སོག་པོ་ཇུན་གར་གྱི་དམག་
བྱུང་བའི་དུས་སྤྱི་ལོ་ (༡༧ ༡༧） རྙིང་མ་བ་དང་། བོན་པོ་མང་པོའི་སྐུ་སྲོག་
ལ་རྒོལ་ཞིང་། བོད་མི་རྣམས་སོག་པོའི་དཔོན་རིགས་ཚོའི་དྲུང་དུ་བཅར་
དགོས་པའི་ཚེ་ཐོག་མར་ལྕེ་ལེབ་བརྐྱང་དགོས་ཀྱི་ཡོག་རེད། གང་ལགས་ཟེར་
ན། སྔགས་མང་དུ་བཟླས་པའི་རྙིང་མ་བ་དང་བོན་པོ་ཚོའི་ལྕེ་ལེབ་གྱི་ཁ་
མདོག་ནག་པོའམ་སྨུག་པོ་འདྲ་ཞིག་མཐོང་གི་ཡོད་ཙང་། རྙིང་མ་བ་དང་། །
བོན་པོ་ཡིན་མིན་རྟོག་དཔྱོད་བྱེད་ཐུབ་ཀྱི་ཡོག་རེད། ལུགས་དེ་དར་རྒྱས་
གོང་འཕེལ་དུ་ཕྱིན་ནས། དུས་ཕྱིས་ཀྱང་བོད་མི་མང་དག་གིས་བླ་ཆེན་
དང་། དཔོན་ཆེན་རྣམས་མཇལ་བའི་ཚེ། གུས་པའི་རྟགས་སུ་ལྕེ་ལེབ་བརྐྱང་



• 510 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཙམ་རེ་བྱེད་པ་དེ་འདྲ་ཞིག་བྱུང་ཡོག་རེད། གནས་ཚུལ་འདིས་བོན་པོ་
རྣམས་ཀྱིས་སྔགས་མང་དུ་བཟླ་གི་ཡོད་པ་མཁྱེན་ཐུབ་ཀྱི་རེད།
ང་ཚོས་ནམ་རྒྱུན་དུ་བོན་པོ་ཟེར་བའི་ཚེ་སངས་རྒྱས་པ་ཟེར་བ་འདྲ་
པོ་ཆོས་ལུགས་གཅིག་གི་བསམ་མནོ་འཁོར་གྱི་ཡོད་ནའང་། དངོས་དོན་དེ་
འདྲ་ཞིག་མ་རེད། བོད་དུ་སངས་རྒྱས་པའི་ཆོས་མ་བྱུང་བའི་གོང་དུ། ཆོ་ག་
འདྲ་མི་འདྲ་གཏོང་མཁན་དང་། སྔགས་འདྲ་མི་འདྲ་རྒྱག་མཁན་སོགས་མཐུ་
དང་ནུས་པའི་ལས་སྤྱོད་བྱེད་མཁན་ཐམས་ཅད་ལ་བོན་པོ་དང་། དེ་དག་གི་
བྱ་བ་དེ་ལ་བོན་ཟེར་གྱི་ཡོད་ཙང་ཁུངས་གཅིག་ཏུ་གཏུག་ཡག་ཡོག་མ་རེད།
བོན་གྱི་སྟོན་པ་གཤེན་རབ་མི་བོ་ཆེ་འཇིག་རྟེན་དུ་བྱོན་དུས། བདུད་ལ་
བརྟེན་མཁན་གྱི་བདུད་བོན་ཟེར་བ་དང་། བཙན་ལ་བརྟེན་མཁན་གྱི་བཙན་
བོན་ཟེར་བ་འདྲ་པོ་བོན་པོའི་རིགས་མི་འདྲ་བ་འགའ་ཞིག་ནི་དེ་དུས་ནས་་་་་
ཡོད་པ་དང་། དེ་ཚོས་སེམས་ཅན་གཞན་དག་གི་ལུས་སྲོག་ལ་འཚེ་བའི་
དམར་མཆོད་བྱེད་སྲོལ་ཡོད་པ་ལ། གཤེན་རབ་མི་བོ་ཆེས་དགག་པ་མཛད་
ཅིང་། དམར་མཆོད་ཀྱི་དོད་དུ་སེམས་ཅན་གྱི་གཟུགས་བརྙན་སོགས་ཀྱིས་
འཐུས་པར་གནང་བའི་མདོས་དང་། ཡས་སོགས་ཀྱི་སྲོལ་གསར་དུ་བཏོད་
པའི་ཚུལ་ཚད་ལྡན་བོན་གྱི་མདོས་དཔེ་(༡༢）རྣམས་ལས་གསལ་གྱི་ཡོག་རེད།
བདུད་བོན་དང་བཙན་བོན་གྱི་རིགས་དེ་ཚོ་ནི་ཕལ་ཆེར་གཤེན་རབ་མི་བོ་ཆེ་
མ་བྱོན་པའི་གོང་དུ་ལོ་གྲངས་བརྒྱ་ཕྲག་མང་པོའི་སྔོན་རོལ་ནས་བྱུང་བ་ཞིག་
ཡིན་སྲིད་ཀྱི་རེད། དེ་ལྟར་ནའང་ཡོངས་གྲགས་ཀྱི་བོན་ཟེར་བ་དེའི་ལྟེ་བ་ནི་
གཤེན་རབ་མི་བོ་ཆེས་བོན་ལུགས་སྔར་ཡོད་ལེགས་སུ་བཅོས་པ་དང་སྔར་་་་་
མེད་གསར་དུ་བསྟན་པ་གཡུང་དྲུང་བོན་ཅེས་སུ་གྲགས་པ་དེ་ག་རང་ཡིན་པ་



གཟི་ཡི་ཕྲེང་བ།
• 511 •
ནི་བཤད་མ་དགོས་པ་ཞིག་རེད།
དུས་ཕྱིས་ཕྱི་རྒྱལ་གྱི་མཁས་པ་བོན་ལ་རྟོག་གཞིག་གནང་མཁན་་་་་
འགའ་ཤས་ཀྱིས་དེང་དུས་ཡོངས་གྲགས་“ ཤ་མའི་རིང་ལུགས”ཟེར་བ་འདིའི་
ཁུངས་ནི་བོན་ཡིན་ལ། མིང་དེ་སྐད་དུ་བྱུང་བའང་བོན་གྱི་སྟོན་པ་གཤེན་
རབ་མི་བོ་ཆེའི་གདུང་རུས་ “གཤེན་” ཡིན་སྟབས་དེའི་སྒྲ་ཟུར་ཆགས་པ་མ་་་
གཏོགས་དོན་དུ་ “གཤེན་ལུགས་” ཟེར་གྱི་ཡོག་རེད། ཅེས་བཤད་སྲོལ་བྱུང་
བཞག གཏམ་དེའང་ཁུངས་མེད་པ་ཞིག་མ་རེད། གཤེན་རབ་མི་བོ་ཆེའི་
གདུང་རུས་ལ་ “གཤེན་” ཟེར་གྱི་ཡོད་ཙང་གཤེན་རབ་མི་བོ་ཆེ་མ་བྱོན་པའི་
གོང་དུ་གཤེན་གྱི་མི་རྒྱུད་མང་དུ་བྱུང་ཡོད་པ་ནི་བཤད་མ་དགོས་ཤིང་། དེ་
དག་གི་དུས་སྐབས་སུ་གཤེན་རབ་ཀྱི་བསྟན་པ་གཞི་ནས་འབྱུང་དགོས་་་་་
སྟབས། བདུད་བོན་དང་བཙན་བོན་གྱི་རིགས་ལས་གཞན་ཡོང་ཐབས་ཡོག་
མ་རེད། དཔེར་ན། སྟོན་པ་སངས་རྒྱས་དེ་ཤཱཀྱའི་རྒྱལ་རྒྱུད་དུ་བྱོན་ཀྱང་
སྟོན་པ་སངས་རྒྱས་མ་བྱོན་པའི་གོང་དུ་ཤཱཀྱའི་རྒྱུད་པ་དེ་ཚོས་རྒྱ་གར་གྱི་་་་
གནའ་བོའི་ཆོས་ལུགས་བྱས་ཡོད་པ་ལྟ་བུ་རེད། འོན་ཀྱང་གཤེན་རབ་མི་བོ་
ཆེའི་གདུང་རུས་གཤེན་ཡིན་པའི་རྒྱུ་མཚན་གྱིས་ཤ་མའི་རིང་ལུགས་བྱུང་བར་
བཤད་པ་ནི་ལོ་རྒྱུས་ཕུགས་མ་ཆོད་པའི་གཏམ་ཞིག་ཡིན་པ་མངོན་གསལ་་་་་
རེད། །
གཤེན་རབ་མི་བོ་ཆེ་ནི་ཞང་ཞུང་གི་ཡུལ་དུ་སྐུ་འཁྲུངས་པའི་ཞང་་་་
ཞུང་བའམ་བོད་པ་ཞིག་རེད། ཡིན་ནའང་དུས་སྐབས་དེར་ཁོང་གིས་
གསུངས་པའི་བོན་གྱིས་དེ་སྐབས་ཞང་ཞུང་གི་མངའ་ཁོངས་ཙམ་དུ་མ་ཟད་་་་
ཏ་ཟིག་དང་རྒྱ་དཀར་ནག་གི་ཡུལ་སོགས་སུའང་ཁྱབ་ཐུབ་པ་བྱུང་ཡོག་རེད།



• 512 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བོན་གྱི་ལོ་རྒྱུས་ཁུངས་ཡོད་འགའ་ནས། གཤེན་རབ་མི་བོ་ཆེས་བསྟན་པའི་
བོན་ཕྱྭ་གཤེན་དང་། སྣང་གཤེན་དང་། འཕྲུལ་གཤེན་དང་། སྲིད་གཤེན་
བཅས་ལྷ་བོན་སྒོ་(༡༣）བཞི་ཟེར་བ་དེ་ཚོ་དང་། བཤོས་ཀྱི་ལྷ་བོན་དང་།
གྲོང་གི་འདུར་བོན་དང་། ཡང་དག་པའི་སེམས་བོན་བཅས་བོན་སྐོར་རྣམ་
པ་གསུམ་པོ་དེ་ཚོ། ཏ་ཟིག་གི་མཁས་པ་ཆེན་པོ་དམུ་ཚ་དྲ་ཧེ་དང་། སུམ་
འབའི་མཁས་པ་ཆེན་པོ་ཧུ་ལུ་སྤ་ལེགས། རྒྱ་གར་གྱི་མཁས་པ་ཆེན་པོ་ལྷ་
བདག་སྔགས་རྡོ། རྒྱ་ནག་གི་མཁས་པ་ཆེན་པོ་ལེགས་ཐད་རྨད་པོ། ཁྲོམ་གྱི་
མཁས་པ་ཆེན་པོ་གསེར་ཐོག་ལྕེ་བྱམས་ཟེར་བ་དེ་ཚོས་རང་རང་གི་སྐད་དུ་་་
བསྒྱུར་ནས་དར་རྒྱས་སུ་མཛད་ཚུལ་བཤད་ཡོག་རེད།
བོད་ཀྱི་སངས་རྒྱས་པ་རྣམས་ཀྱིས་ཆོས་ཀྱི་ཁུངས་རྒྱ་གར་དང་ཨོ་་་་
རྒྱན་གྱི་ཡུལ་རྣམས་སུ་གཏུགས་ཤིང་། རྒྱ་གར་དང་ཨོ་རྒྱན་ནས་བྱུང་བ་ཞིག་
ཡིན་ན་རྩ་བ་ཆེན་པོར་བརྩི་བ་དང་། བོད་རང་ནས་བྱུང་བ་ཞིག་ཡིན་ན་
སྣང་ཆུང་བྱེད་ཀྱི་ཡོད་ཙང་། དུས་ཕྱིས་ཀྱི་བོན་པོ་ཚོས་ཀྱང་སངས་རྒྱས་པའི་
ལད་ཟློས་བྱས་ཏེ། བོན་གྱི་ཁུངས་ཏ་ཟིག་ལ་གཏུགས་ཤིང་། གཤེན་རབ་མི་
བོ་ཆེ་འཁྲུངས་པའི་ཡུལ་དང་། བོན་བསྟན་པའི་ཡུལ་འོལ་མོ་ལུང་རིང་ཟེར་
བ་དེའང་ཏ་ཟིག་གི་ཡུལ་དུ་ཡོད་པའི་བཤད་པ་བྱས་ཡོད་ནའང་ཆོས་རྒྱལ་ཁྲི་
སྲོང་ལྡེའུ་བཙན་གྱི་དུས་སུ་བྱུང་བ་བོན་གྱི་སློབ་དཔོན་དྲན་པ་ནམ་མཁའ་་་་
ནས་བརྒྱུད་པ། “ སྲིད་རྒྱུད”ཅེས་བྱ་བའི་དཔེ་རྙིང་དེ་དང་། གཤེན་རབ་མི་
བོ་ཆེའི་མཛད་མདོ་བསྡུས་པ་“མདོ་འདུས”ཞེས་བྱ་བའི་དཔེ་དེ་དག་རྒྱུ་བོན་
གྱི་སྟོན་པ་དང་། བསྟན་པ་ཐམས་ཅད་ཀྱི་ཁུངས་དེ་ཞང་ཞུང་རང་ཡིན་པ་
གསལ་པོར་བཤད་ཡོག་རེད། །



• 513•
T
གཟི་ཡི་ཕྲེང་བ།
ཡང་དུས་ཕྱིས་ཀྱི་བོན་པོ་ཚོས་གཤེན་རབ་མི་བོ་ཆེས་རྒྱ་གར་་་་་
སངས་རྒྱས་ཤཱཀྱའི་རྒྱལ་པོར་སྤྲུལ་ནས་ཆོས་བསྟན་པ་དང་རྒྱ་ནག་ཏུ་ཀོང་རྩེ་
འཕྲུལ་གྱི་རྒྱལ་པོར་སྤྲུལ་ནས་རྩིས་བསྟན་པ་སོགས་མདོར་ན་ཕྱི་རོལ་པ་་་་
རྣམས་ཀྱི་ཁྱབ་འཇུག་གི་འཇུག་པ་བཅུའི་ཚུལ་འདྲ་པོ་ཞིག་བཤད་ཡོག་རེད།
ལོ་རྒྱུས་དེ་ཚོ་ལ་ཁུངས་དེ་ཙམ་མ་མཐོང་ནའང་། གཤེན་རབ་མི་བོ་ཆེས་
བསྟན་པ་ཡང་དག་པའི་སེམས་བོན་ཟེར་བ་དེའི་སྙིང་པོ་རྫོགས་པ་ཆེན་པོ་་་་
གནའ་བོའི་ལུགས་ཤིག་བྱུང་ཡོད་ངེས་པ་ནི་རྫོགས་པ་ཆེན་པོ་ཞང་ཞུང་སྙན་་་་
རྒྱུད་ཀྱི་སྐོར་བརྒྱུད་པ་བར་མ་ཆད་པར་བྱུང་བའི་ལོ་རྒྱུས་(༡༤)གསལ་ཁ་ཅན་
དེ་ག་རང་ནས་མཁྱེན་ཐུབ་ཀྱི་རེད། གཤེན་རབ་མི་བོ་ཆེས་རྫོགས་པ་ཆེན་པོ་
བསྟན་ཡོད་ན། སངས་རྒྱས་བཅོམ་ལྡན་འདས་ཀྱིས་བསྟན་པའི་ཆོས་ཐམས་
ཅད་ཀྱི་མཐའ་ཐུག་ཡང་དེ་ལས་གཞན་པ་ཞིག་མེད་པ་ཡིན་ཙང་། སྐྱེས་བུ་
ཚད་མ་ཡིན་མིན་ལ་ཐེ་ཚོམ་མ་དགོས་པ་ཞིག་ཆགས་ཡོང་གི་ཡོག་རེད།
གཤེན་རབ་མི་བོ་ཆེས་རྫོགས་ཆེན་བསྟན་པ་དེས། བོད་ལ་མི་རིགས་རང་གི་
ཤེས་རིག་དང་། ཤེས་རིག་གི་ལོ་རྒྱུས་ཡོད་པ་ཙམ་དུ་མ་ཟད། ཧ་ཅང་གཟི་
བརྗིད་ཆེ་བ་དང་། ཧ་ཅང་གཏིང་ཟབ་པའི་ནང་དོན་རིག་པའི་ཁུངས་ཁྱད་
པར་ཅན་ཞིག་ཡོད་པའང་བསྟན་ཐུབ་ཀྱི་ཡོག་རེད། འགའ་ཞིག་གི་བསམ་
པར་རྫོགས་པ་ཆེན་པོ་ནི་ཨོ་རྒྱན་གྱི་ཡུལ་ནས་བྱུང་བས་གཤེན་རབ་མི་བོ་ཆེས་
བསྟན་པ་ཞིག་ག་ལ་ཡིན་བསམ་སྲིད་ཀྱི་རེད། ད་ག་རང་རེད། རྫོགས་པ་
ཆེན་པོའི་ཁུངས་དེ་ཨོ་རྒྱན་གྱི་ཡུལ་དུ་བྱོན་པའི་སྟོན་པ་དགའ་རབ་རྡོ་རྗེ་ནས་
བྱུང་བ་ཞིག་ཡིན་པ་ནི་ཡོངས་གྲགས་སུ་ངོས་འཛིན་གྱི་ཡོག་རེད། དེ་ཙམ་དུ་
མ་ཟད་ནང་པ་སངས་རྒྱས་པའི་གསང་བ་བླ་ན་མེད་པའི་རྒྱུད་སྡེ་ཐམས་ཅད་



-
-
• 514 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀྱི་མཐར་ཐུག་གི་ཁུངས་གཏུག་ས་དེ་ཨོ་རྒྱན་གྱི་ཡུལ་ལ་བྱེད་ཀྱི་ཡོག་རེད། །
ཡིན་ནའང་ཨོ་རྒྱན་གྱི་ཡུལ་འདི་རེད་ཅེས་མཐའ་གཅིག་ཏུ་ཐག་ཆོད་པའི་་་་་
ངོས་འཛིན་ཡུལ་རྙེད་དཀའ་བ་ཞིག་ཆགས་ཡོག་རེད། དེང་དུས་ཕྱི་རྒྱལ་གྱི་
མཁས་པ་མང་པོས་འཚོལ་གཞིག་གནང་བཞིན་པ་དང་མང་ཞིག་གི་པ་ཀིསྦྱིན་
གྱི་ཡུལ་སཱ་ཏི་ཟེར་བ་དེ་ལ་ངོས་འཛིན་གྱི་ཡོག་རེད། གང་ལྟར་ཡང་སྔོན་གྱི་
ལོ་རྒྱུས་ཐམས་ཅད་ཁ་མཐུན་པར་རྒྱ་གར་གྱི་ནུབ་བྱང་ཕྱོགས་ཤིག་ཏུ་ཡོད་པ་
གསལ་གྱི་ཡོག་རེད། དེ་དང་འདྲ་བ་ཤམ་བྷ་ལའི་ཡུལ་ཟེར་བ་དེའང་ལོ་རྒྱུས་
ཙམ་མ་གཏོགས་དངོས་སུ་ངོས་འཛིན་ཡུལ་མ་རྙེད་པ་ཞིག་ཆགས་ཡོག་རེད། །
དོན་དུ་ལོ་རྒྱུས་རྣམས་ལ་དཔྱད་ན་ཕལ་ཆེར་ཨོ་རྒྱན་གྱི་ཡུལ་དང་ཕྱོགས་་་་་་
གཅིག་པ་འདྲ་ཞིག་ཡོག་རེད། ལོ་རྒྱུ་མང་ཞིག་ཏུ། ཨོ་རྒྱན་དང་། ཤམ་བྷ་
ལའི་ཡུལ་དེ་དག་ཞིང་ཁམས་སུ་གྱུར་ཏེ་ཐུན་མོང་གི་མིག་ལམ་དུ་མི་མངོན་་་་་
པར་གྱུར་པར་བཤད་མོད། ལོ་རྒྱུས་རྣལ་མ་ནི་གནའ་བོའི་དུ་རུ་ཁའམ་དེང་
དུས་ཏུར་ཀིར་གྲགས་པའི་ཨིའི་སི་ལམ་གྱི་དམག་གིས་ཡུལ་ཁོམ་དེ་དག་་་་་་
བཅོམ་ནས་ཆོས་པ་ཐམས་ཅད་ཨིའི་སི་ལམ་དུ་བསྒྱུར་བར་བརྟེན། ཆོས་དང་
ཤེས་རིག་མཐའ་དག་རྩ་བ་ནས་བརླགས་ཏེ་མི་རབས་འགའི་རྗེས་སུ་ལོ་རྒྱུས་་་་
ཀྱང་མི་མངོན་པར་གྱུར་པ་དེ་ག་རེད། གནའ་དུས་སུ་གྲགས་ཆེ་བའི་ཨོ་
རྒྱན་གྱི་ཡུལ་དང་ཤམ་བྷ་ལ་ཟེར་བ་རྒྱ་གར་གྱི་གྲུབ་ཐོབ་རྣམས་ཀྱིས་དཀའ་བ་
གྲངས་མེད་པ་སྤྱད་དེ་ཕེབས་ཡུལ་དེ་ཞང་ཞུང་དུ་གཏོགས་པའི་ཡུལ་ཞིག་་་་་་
ཀྱང་ཡིན་སྲིད་ལ་དེ་འདྲ་མིན་ནའང་ཞང་ཞུང་དང་ས་མཚམས་དམ་དུ་་་་་
འབྲེལ་བའི་ཡུལ་ཞིག་ཡིན་པ་ནི་བཤད་མ་དགོས་པ་རེད། དེ་འདྲ་ཡིན་ཙང་
གཤིན་རབ་མི་བོ་ཆེས་བསྟན་པའི་རྫོགས་ཆེན་གནའ་བོའི་ལུགས་དེ་རིམ་་་་་
E



• 515 •
གཟི་ཡི་ཕྲེང་བ།
བཞིན་དར་རྒྱས་སུ་ཕྱིན་པ་ཞིག་ཀྱང་ཡིན་སྲིད་ཀྱི་རེད། བོན་གྱི་རྫོགས་ཆེན་
ཞང་ཞུང་སྙན་རྒྱུད་ཀྱི་ལོ་རྒྱུས་ནང་དུ་གཤེན་རབ་མི་བོ་ཆེ་ནས་སློབ་བརྒྱུད་་་་་
བཅུ་གཉིས་ཀྱི་རྗེས་སུ་རྫོགས་ཆེན་གྱི་སློབ་དཔོན་ཞང་ཞུང་དགའ་རབ་་་་་
（༡༥）ཟེར་བ་ཞིག་བྱོན་པའི་ལོ་རྒྱུས་ཡོག་རེད། ཞང་ཞུང་དགའ་རབ་ཟེར་
བ་འདི་ཡོངས་གྲགས་རྫོགས་ཆེན་གྱི་སློབ་དཔོན་དགའ་རབ་རྡོ་རྗེ་ཡིན་སྲིད་་་་
ཀྱི་རེད། རྫོགས་ཆེན་གྱི་ལོ་རྒྱུས་ཡོངས་གྲགས་རྣམས་སུ་སྔོན་བྱོན་རྫོགས་ཆེན་
གྱི་སྟོན་པ་བཅུ་གཉིས་ཞེས་བཤད་པ་དེ་ཚོ་གཅིག་བྱས་ན་ཞང་ཞུང་དགའ་་་་
རབ་ཀྱི་སྔོན་དུ་བྱོན་པའི་སློབ་དཔོན་ཆེན་པོ་བཅུ་གཉིས་（༡༦) ལས་འཕྲོས་་་་་
པའི་བཤད་པ་ཞིག་ཀྱང་ཡིན་སྲིད་ཀྱི་རེད། ལོ་རྒྱུས་འཁྲུགས་པོ་འདི་འདྲ་
བཤད་པ་ལ་རང་རིགས་ཀྱི་མཁས་པ་མང་པོ་ཡ་མཚན་པ་དང་ཐུགས་མ་་་་
མཉེས་པ་འདྲ་པོ་ཡོང་སྲིད་ནའང་དོན་དུ་ང་ཚོའི་ཆོས་དང་ཤེས་རིག་གི་་་་
ཁུངས་ཡང་དག་པ་དེ་ལ་བསམ་གཞིག་ཡག་པོ་ཞིག་མ་བཏང་ཐབས་མེད་་་་་
ཆགས་ཡོད་ཙང་ཐུགས་བསམ་ཞིབ་ཏུ་བཞེས་གནང་དགོས་ཀྱི་ཡོག་རེད།
ཚོགས་ཆེན་ཞེས་པའི་དགོངས་དོན་རྣལ་མ་ནི། སྐྱེས་ཕོ་མོ་སུའང་རུང་བ་
དེའི་རང་བཞིན་གྱི་གནས་ལུགས་མ་བཅོས་པའི་ཚུལ་ཇི་བཞིན་དུ་རྟོགས་པའི་
རྟོགས་པ་དེ་ལ་ཟེར་བ་ཡིན་ཙང་། ཆོས་ལུགས་ཤིག་གམ། ནང་དོན་རིག་
པའི་ལྟ་སྟངས་ཤིག་གམ། གཞུང་གི་ཡིག་ཆ་ལྟ་བུ་འགའ་ཞིག་ལ་ངོས་འཛིན་
བྱས་ན་འགྲིག་གི་ཡོག་མ་རེད། རྫོགས་ཆེན་གྱི་དཔེ་རྙིང་འགའ་ཞིག་ལས། །
སངས་རྒྱས་ཀྱི་ཆོས་རྩ་བ་ནས་དར་མ་མྱོང་བའི་ཀླ་ཀློའི་ཡུལ་དུའང་རྫོགས་་་་་
ཆེན་ཀྱི་རྟོག་པ་རྣལ་མ་རང་རྒྱུད་ལ་སྐྱེས་པའི་རྣལ་འབྱོར་ཕོ་མོ་དུ་མ་ཞིག་་་་་་
ཡོད་སྲིད་པར་གསུངས་ཡོག་རེད། དེ་འདྲ་ཡིན་ནའང་། ཆོས་དང་བོན་



• 516 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཉིས་ཀའི་ནང་ཡང་དག་པའི་རྟོགས་པ་རང་རྒྱུད་ལ་བསྐྱེད་པའི་གདམས་པ་
ཟབ་མོ་རེ་ངེས་པར་དུ་བཞུགས་སྲིད། རྙིང་མ་དང་བོན་པོ་གང་རུང་ཞིག་
ཡིན་དགོས་པའི་གུ་དོག་གནང་དགོས་ཡག་ཡོག་མ་རེད། གང་ལྟར་ཡང་
རྫོགས་པ་ཆེན་པོ་ནི་དུས་ཀྱི་མཐའ་མཚམས་ལས་ཡོངས་སུ་འདས་པའི་རྟོགས་
པ་ཞིག་ཡིན་པ་དང་། རྟོགས་པ་དེ་ལྡན་གྱི་རིག་འཛིན་དང་དེ་དག་གི་བསྟན་
པ་སྟོང་ཆེན་པོའི་འཇིག་རྟེན་གྱི་ཁམས་གྲངས་མེད་པར་བཞུགས་པ་དང་།
ལྷག་པར་དུ་འཇིག་རྟེན་གྱི་ཁམས་ “ ཐལ་བ་” ཞེས་པ་བཅུ་གསུམ་དུ་རྫོགས་་་་
ཆེན་གྱི་བསྟན་པ་རྣལ་མ་བཞུགས་པའི་ཚུལ་སྒྲ་ཐལ་འགྱུར་སོགས་སུ་གསལ་་་་
བར་བསྟན་པ་དེ་དག་ལ་བསམ་ན་གུ་དོག་གི་ལྟ་ཕྱོགས་ལས་བརྒལ་ཐུབ་པ་་་་
ཡོང་གི་རེད།
བོད་ཀྱི་ལོ་རྒྱུས་ཡོངས་གྲགས་རྣམས་སུ། ཆོས་རྒྱལ་སྲོང་བཙན་སྒམ་
པོའི་སྐུ་དུས་སུ། རྒྱ་ནག་ནས་བོད་དུ་རྩིས་ཀྱི་སྐོར་བྱུང་ཚུལ་བཤད་ཡོག་
རེད། རྒྱ་ནག་ནི་རྩིས་ཀྱི་ཁུངས་འདྲ་པོ་ཞིག་ཡིན་ཙང་དུས་སྐབས་དེར་རྒྱ་
ནག་ནས་རྩིས་ཀྱི་སྐོར་འགོ་འདྲ་མི་འདྲ་མང་པོ་ཞིག་བོད་དུ་བྱུང་ཡོད་ངེས་པ་
ནི་བཤད་མ་དགོས་པ་རེད། འོན་ཀྱང་གཤེན་རབ་མི་བོ་ཆེའི་ལོ་རྒྱུས་རྣམས་
ནས་གཤེན་རབ་མི་བོ་ཆེ་ལ་སྐུའི་གདུང་སྲས་བརྒྱད་ཡོད་པའི་ནང་ནས་་་་་
གཞོན་པ་འཕྲུལ་བུ་ཆུང་（༡༧）ཟེར་བ་དེས་རྩིས་ཀྱི་བསྟན་པ་དར་རྒྱས་མཛད་
པའི་ཚུལ་གསལ་གྱི་ཡོག་རེད། གཞན་ཡང་བོན་གཞུང་བྱམས་མ་ཟེར་བ་
སངས་རྒྱས་ཀྱི་འདས་ལོ་༡༥༠༠སྤྱི་ལོ་༩༥༦པར་བྱུང་བའི་ཁྲོ་ཚང་འབྲུག་་་་
ལྷས་གཏེར་ནས་བཏོན་པར་གྲགས་པའི་དཔེ་རྙིང་དེ་ལས་རྒྱལ་པོ་གཉའ་ཁྲིའི་
རིང་ལ་རྒྱུའི་བོན་ཤེས་པ་ཅན་བཅུ་གཉིས་དར་ཏེ། མགོན་ཤེས་ལྷ་བོན། ་



ཐ
--- ་་
གཟི་ཡི་ཕྲེང་བ།
• 517，
གཡང་ཤེས་ཕྱྭ་བོན། འགྲོ་ཤེས་གླུད་གཏོང་། འདུར་ཤེས་སྲིད་གཤེན།
གཙང་ཤེས་སེལ་འདེབས། སྒྲོལ་ཤེས་རྟ་བོན། ཕན་ཤེས་སྨན་དཔྱད། སྐོས་
ཤེས་རྩིས་མཁན། སྨྲ་ཤེས་གཏོ་དགུ། ལྡིང་ཤེས་ཤྭ་བ། འཕུར་ཤེས་ཇུ་ཐིག
འགྲོ་ཤེས་འཕྲུལ་བོན། དེ་རྣམས་ལ་ཤེས་པ་ཅན་བཅུ་གཉིས་བྱའོ། །ཞེས་
བཤད་པ་དེ་ལས་ཀྱང་རྩིས་ཀྱི་སྐོར་ཡོད་པ་གསལ་གྱི་ཡོག་རེད།
སྨན་དཔྱད་ཀྱང་དེ་དང་འདྲ་སྟེ་སྟོན་པ་གཤེན་རབ་མི་བོ་ཆེའི་སྐུའི་
གདུང་སྲས་བརྒྱད་ཀྱི་ནང་ནས་རྒན་གྲས་དཔྱད་བུ་ཁྲི་ཤེས་（༡༨）ཟེར་བ་དེ་་་
སྨན་དཔྱད་ཀྱི་བསྟན་པའི་རྐང་ཡིན་པ་ལོ་རྒྱུས་རྣམས་ལས་གསལ་བ་དང་་་་
རྒྱལ་སྟག་རི་གཉན་གཟིགས་ཀྱི་དུས་སུ་སུམ་འབའི་སྨན་པ་གདན་དྲངས་ཏེ་་་
སྤྱན་བཅོས་པའི་ལོ་རྒྱུས་ཡོག་རེད།དེ་སྐབས་སུམ་འབའ་ཟེར་བ་དེ་ཞང་ཞུང་་་་
གི་མངའ་ཁོངས་སུ་གཏོགས་པ་ཞིག་ཡིན་ནའང་དེང་སང་གི་དབང་དུ་བྱས་
ན་ཨ་མདོའི་ཕྱོགས་ལ་ཟེར་གྱི་ཡོག་རེད། ཡོངས་གྲགས་བོད་སྨན་གྱི་ཁུངས་
གཏུག་ས་ནི་གཡུ་ཐོག་ཡོན་ཏན་མགོན་པོ་ཡིན་ལ། ཁོང་གིས་ཀྱང་རྒྱ་དཀར་
པོའི་ལུགས་དང༌། རྒྱ་ནག་པོའི་ལུགས་དང་། སྟོད་ཕྱོགས་བོད་ཀྱི་ལུགས་
གསུམ་གཅིག་ཏུ་དྲིལ་བའི་ཚུལ་གསལ་བར་བཤད་པ་དེས་ཀྱང་སྨན་དཔྱད་ཀྱི་
ཁུངས་བོད་རང་ལ་ཡོད་པ་བསྟན་གྱི་ཡོག་རེད། དེང་སངས་ཕྱི་རྒྱལ་བ་
རྣམས་ཀྱིས་མེ་གཙའི་མིང་ལ་མོག་ཟ་ཟེར་སྲོལ་ཡོད་ཅིང་། ཁོང་ཚོས་རྒྱ་ནག་
གི་མིང་ཞིག་ཏུ་ཆ་འཇོག་བྱེད་ཀྱི་ཡོག་རེད། ཡིན་ནའང་རྒྱ་ནག་གི་སྐད་དུ་
མོག་ཟ་ཟེར་བ་ཞིག་མེད་པ་དང་། བོད་སྐད་དུ་མེ་གཙའ་ནི་ཡོངས་གྲགས་ཀྱི་
མིང་ཞིག་ཡིན་ལ། དོན་གྱི་དབང་དུ་བྱས་ནའང་མེའི་དམིགས་ཟེར་བ་ཡིན་
ཙང་སྒྲ་ཟུར་ཅུང་ཟད་ཆགས་པ་ཞིག་ཡིན་པའི་མངོན་གསལ་དོད་པོ་ཡོད་་་་་



• 518 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རེད། གནས་ཚུལ་དེ་དག་གིས་ཀྱང་བོད་ལ་གནའ་དུས་ནས་བྱུང་བའི་སྨན་
དཔྱད་ཀྱི་ཁུངས་ཡོད་པའི་བདེན་དཔང་བྱེད་ཡོང་གི་ཡོག་རེད། ཏུན་ཧོང་གི་
ཡིན་རྙིང་དུ་གནའ་བོའི་མེ་གཙའི་ཡིག་(༡༩） ཆ་ཞིག་ཡོད་པ་དང་། དཔེ་དེར་
མེ་གཙའི་ཁུངས་དེ་ཞང་ཞུང་ནས་བྱུང་བ་ཁ་གསལ་དུ་བསྟན་ཡོག་རེད།
བོད་ཀྱི་སྨན་མིང་རྣམས་སུའང་དུར་བྱིད། ད་ཏྲིག སླེ་ཏྲེས་ཟེར་བ་འདྲ་པོ་
ཞང་ཞུང་གི་བརྡ་རྙིང་ཞེ་དྲག་མང་པོ་ཡོང་བ་དེ་ཚོའང་སྨན་དཔྱད་ཀྱི་ཁུངས་
རང་ལ་ཡོད་ནས་བྱུང་བ་ཞིག་རེད་མ་གཏོགས་ཞང་ཞུང་གི་བརྡ་རྙིང་ལ་དུས་
ཕྱིས་ཀྱི་བོད་པས་བེད་སྤྱོད་གཏང་དགོས་པའི་རྒྱུ་མཚན་གཞན་པ་གང་ཡང་་་་་
བཤད་ཡོང་ཡག་ཡོད་མ་རེད། དེ་འདྲ་ཡིན་ཙང་བོད་ཀྱི་ཤེས་རིག་ཚང་མའི་
འབྱུང་ཁུངས་དངོས་དེ་བོན་ཡིན་པ་དང་། བོན་གྱི་ཁོངས་སུ་རྒྱ་ཆེ་ལ་གཏིང་
ཟབ་པའི་ཤེས་རིག་མཐའ་ཡས་པ་ཞིག་ཡོད་པ་གསལ་པོར་མཁྱེན་ཐུབ་ཀྱི་་་་
རེད། .
སྟབས་ཉེས་པ་ཞིག་ལ་བར་སྐབས་བོད་དུ་བོན་དང་བོན་པོ་རྣམས་་
ལ་མཐོང་ཆུང་བྱེད་པའི་ལུགས་སྲོལ་ཤུགས་ཆེན་པོ་ཞིག་བྱུང་མྱོང་བ་དེས་་་་་
བོད་རང་གི་ཤེས་རིག་ལ་གནོད་སྐྱོན་གང་མཚམས་ཤིག་བྱུང་ཡོག་རེད། ང་
རང་བཤད་གྲྭར་སྡོད་སྐབས་ང་ཚོའི་ཆོས་གྲོགས་ཀྱི་གྲས་སུ་ལྕགས་ལུང་སྤྲུལ་་་་
སྐུ་ཞུ་བའི་བོན་པོ་སྐུ་ཡོན་བཟང་ཞིང་ཐུགས་ཉམས་ཆུང་བ་ཞིག་ཡོད་པ་ཁོང་
དང་ང་གཉིས་གྲོགས་པོར་ཆགས་སོང་། ཡིན་ནའང་ངའི་ཆོས་གྲོགས་གཞན་
དག་གིས་ང་ལ་མི་དགའ་བའི་རྣམ་འགྱུར་མང་དུ་བསྟན་མྱོང་བ་དང་། སྐུ་
ཡོན་དང་ལྡན་པའི་ཆོས་གྲོགས་འགའ་ཤས་ཀྱིས། བོན་པོས་འཕོ་བ་རྒྱག་པའི་
ཚེ།གཤིན་པོའི་རྣམ་ཤེས་རྐུབ་ནས་མར་སྤར་གྱི་ཡོག་རེད།ཟེར་བ་དང་། བོན་



• 519 •
གཟི་ཡི་ཕྲེང་བ།།
གྱི་ལྷ་དབལ་གསས་ཟེར་བ་དེའི་འདོན་ཆོག་ཏུ། ཤཱཀ་ཐུབ་པད་འབྱུང་བསྣོལ་
བའི་གདན་སྟེང་དུ། དབལ་གསས་སྟག་ལྷ་མེ་འབར་བཞུགས་སུ་གསོལ།
ཟེར་བའང་ཡོག་རེད། ཟེར་མཁན་འདྲ་པོ་བོན་ལ་དམའ་འབེབས་ཀྱི་གཏམ་
ཞེ་དྲག་མང་པོ་ཐོས་མྱོང་། གཏམ་དེ་ཚོ་གང་མཚམས་ཤིག་ན་ངའི་སེམས་པ་
ལའང་བོན་དང་བོན་པོ་རྣམས་ལ་སྐྱུགས་བྲོ་མཁན་འདྲ་པོ་ཞིག་ཆགས་བྱུང་།
དུས་ཕྱིས་བོན་གྱི་སྐོར་ལ་རྟོག་གཞིག་ནན་ཏན་བྱས་པས། གཏམ་དེ་ཚོ་
ཁུངས་ལུང་རྩ་བ་ནས་མེད་པ་ཞིག་ཡིན་པའི་བདེན་པ་ར་འཕྲོད་བྱུང་། རིག་
པས་དཔྱད་ནའང་བོན་ཡང་དག་ཅིག་ཡིན་ན་གཤེན་རབ་མི་བོ་ཆེས་བསྟན་་་་
པའམ། དེའི་དུས་ཙམ་དུ་བྱུང་བ་ཞིག་ཡིན་དགོས་ལ། གཤེན་རབ་མི་བོ་ཆེ་
ཕེབས་པའི་དུས་སུ་སངས་རྒྱས་ཤཱཀྱ་ཐུབ་པ་དང་། ཨོ་རྒྱན་པདྨ་འབྱུང་
གནས་གཞི་ནས་འབྱོན་རྒྱུ་ཡིན་ཙང་དབལ་གསས་ཀྱི་ཞབས་ལ་མནན་ཡོད་་་་་
ཡག་ཡོད་མ་རེད། ཁུངས་མེད་ཀྱི་གཏམ་དེ་འདྲ་བ་མང་པོ་ཞིག་ལ་བརྟེན་
ནས་བོད་མི་ཚོའི་བློ་ལ་དོག་པ་མང་པོ་ཞིག་བྱུང་ཡོག་རེད།
ཞང་ཞུང་དང་བོད།
ད་ལྟའི་དུས་སུ་ཞང་ཞུང་ཟེར་བའི་མིང་གི་གདག་གཞི་ལྟེ་བ་ནི་་་
སྟོད་མངའ་རིས་ཀྱི་ཕྱོགས་རྣམས་ཡིན་ལ་དེའི་ནང་ནས་ཀྱང་ཡུལ་གྱི་ལྟེ་བ་ནི་
གུ་གེ་དང་། ཁྱུང་ལུང་ཟེར་བ་དེ་དག་རེད། སྔོན་དུས་ཞང་ཞུང་གི་རྒྱལ་པོ་
ཁྲི་ཝེར་གསེར་གྱི་བྱ་རུ་ཅན་ལ་སོགས་པའི་དུས་སྐབས་དེ་དག་ཏུ་ཞང་ཞུང་སྒོ་



• 520 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཕུགས་པར་གསུམ་(༢༠） ཟེར་སྲོལ་བྱུང་བཞག དུས་དེར་མངའ་རིས་ཀྱི་ནུབ་
ཕྱོགས་དང་། ནུབ་མཐའི་ཡུལ་འགའ་ཞིག་དེང་དུས་སུ་པ་ཀི་སི་ཐན་དང་ཨ་
ཕུ་ཧན་དང་། པར་སིག་དང་། ཨུ་རུ་སུ་རྣམས་ཀྱི་ཁོངས་སུ་གཏོགས་པ་དེ་
དག་ལ་ཞང་ཞུང་ཕུགས་པ་ཞེས་བྱ་བ་དང་། ད་ལྟའི་སྟོད་མངའ་རིས་ལ་
དྭགས་དང་བཅས་པ་དེ་ཚོ་ལ་ཞང་ཞུང་པ་ཞེས་སུ་གྲགས་པ་དང་། དབུས་
གཙང་དང་། ཞང་ཞུང་བར་མདོ་ཁམས་ཀྱི་ཕྱོགས་རྣམས་ལ་ཞང་ཞུང་སྒོ་
ཞེས་གྲགས་ཀྱི་ཡོག་རེད། ཞང་ཞུང་གི་རྒྱལ་ཁམས་ལ་མངའ་དབང་བསྒྱུར་
བའི་རྒྱལ་པོ་གྲགས་པ་ཆེ་བ་རྣམས་ཀྱང་། མཚོ་མ་ཕམ་གྱི་ལོ་རྒྱུས་ (༢༡）ལས།
“ཁྱད་པར་ཞང་ཞུང་ཁྲི་སྡེ་བཅོ་བརྒྱད་གཙོས་པའི་ཡུལ་ཆེན་བཅོ་བརྒྱད་ལ་་་་་
མངའ་དབང་ཆེ་བའི་རྒྱལ་པོ་སྲིད་པ་གནམ་ནས་བསྐོས་པའི་ཞང་ཞུང་སྲིད་་་་
པའི་རྒྱལ་པོ་ཁྲི་ཝེར་ལ་རྗེ་གུ་ལང་གསེར་གྱི་བྱ་རུ་ཅན་དང་། ཞུང་ཞག་ཟིལ་
གནོན་རྒྱལ་པོ་རླབས་ཆེན་ཁྱུང་གི་བྱ་རུ་ཅན་དང་། ཧྲི་དོ་གྱེར་སྤུངས་རྒྱལ་པོ་
ཀང་ཀ་ཤེལ་གྱི་བྱ་རུ་ཅན་དང་གསུམ་ནི་གངས་རིན་པོ་ཆེའི་མདུན། རྒྱབ་རི་
གཡུ་ལོ་ལྗོན་པའི་རྫོང་མཁར་དུ་ཆགས་སོ། ། །
དེ་ལྟར་དུའང་། ཁྱུང་ལུང་རྒྱལ་བ་མཉེས་ཡུལ་དུ་སྲས་ཀྲ་གུ་གེའི་
རྒྱལ་པོ་རིན་ཆེན་འོད་ཀྱི་བྱ་རུ་ཅན་དང་། རྒྱུང་ཡར་མུ་ཁོད་རྒྱལ་པོ་གཞའ་
ཚོན་འོད་ཀྱི་བྱ་རུ་ཅན་དང་། ཀྱི་ལེ་གུ་གེ་རྒྱལ་པོ་ཨུན་ཆེན་དུང་གི་བྱ་རུ་ཅན་
དང་གསུམ་མོ། །ཞང་ཞུང་པུ་མར་ཧྲེང་གི་ཡུལ་དུ་སྤུངས་རྒྱུང་གྱེར་གྱི་རྒྱལ་པོ་
བྱ་རུ་ཅན་དང་། ཉེ་ལོ་ཝེར་ཡ་རྒྱལ་པོ་ཕྲ་མེན་འོད་ཀྱི་བྱ་རུ་ཅན་དང་གཉིས་
སོ། །ཞང་ཞུང་ཙི་ཎའི་ཡུལ་དུ་སྟག་སྣ་གཟི་བརྗིད་རྒྱལ་པོ་ཟོམ་ཤང་ལྕགས་
ཀྱི་བྱ་རུ་ཅན་དང་། །ཛོ་དམར་ཐིས་སྤུངས་རྒྱལ་པོ་མེ་དཔུང་འོད་ཀྱི་བྱ་རུ་
-
--
-
，
་



• 521 •
གཟི་ཡི་ཕྲེང་བ།
ཅན་དང་གཉིས་སོ། །ཞང་ཞུང་ཏ་རོག་ཡུལ་དུ་བདུད་འདུལ་དབལ་གྱི་
རྒྱལ་པོ་ཉི་ཤེལ་འོད་ཀྱི་བྱ་རུ་ཅན་དང་། ལི་ཝིར་གྱེར་གྱི་རྒྱལ་པོ་ཟླ་ཤེལ་འོད་
ཀྱི་བྱ་རུ་ཅན་དང་གཉིས་སོ། །ཞང་ཞུང་སྟ་གོའི་ཡུལ་དུ་ཤེལ་རྒྱུད་ཧྲི་དོ་རྒྱལ་
པོ་ཛོ་དམར་འོད་ཀྱི་བྱ་རུ་ཅན་དང་། ལིག་མུར་ནམ་མཁའི་རྒྱལ་པོ་བྷེ་རྒྱུས་
འོད་ཀྱི་བྱ་རུ་ཅན་དང་གཉིས་སོ། །ཞང་ཞུང་ཁ་སྐྱོར་ཡུལ་དུ། མུ་ཝེར་ནོར་
གྱི་རྒྱལ་པོ་ག་ལྗང་འོད་ཀྱི་བྱ་རུ་ཅན་དང་། ཞང་ཞུང་ཁ་ཡུག་ཡུལ་དུ། སད་
ཧྲི་གྱེར་གྱི་རྒྱལ་པོ་ཨུད་པལ་འོད་ཀྱི་བྱ་རུ་ཅན་དང་། ཞང་ཞུང་ལ་དྭགས་
ཡུལ་དུ་ཉེ་ལོ་ཝེར་ཡ་རྒྱལ་པོ་གནམ་ལྕགས་དབལ་གྱི་བྱ་རུ་ཅན་དང་། ཞང་
ཞུང་རུ་ཐོག་ཡུལ་དུ། མུ་མར་ཐོག་རྒོད་རྒྱལ་པོ་ཨཎ་འོད་ཀྱི་བྱ་རུ་ཅན་སོགས་
ཞང་ཞུང་གི་རྒྱལ་པོ་བྱ་རུ་ཅན་བཅོ་བརྒྱད”ཅེས་བཤད་ཡོད་པ་ལྟ་བུ་རེད།
རྒྱལ་པོ་དེ་ཚོ་བྱུང་བའི་དུས་ལ་དཔྱད་ན་གཤེན་རབ་མི་བོ་ཆེའི་སྐུ་ཚེའི་སྨད་་་་
ཙམ་ན་ཞང་ཞུང་གི་རྒྱལ་པོ་ཁྲི་ཝེར་ལ་རྗེ་གསེར་གྱི་བྱ་རུ་ཅན་བྱུང་ཞིང་།
གཤེན་རབ་མི་བོ་ཆེའི་དངོས་སློབ་གཤེན་ཐང་མ་འོད་རྒྱལ་གྱིས་རྒྱལ་པོ་་་་
འདིའི་སྐུ་གཤེན་མཛད་པ་དང་། གཤེན་ཐང་མ་འོང་རྒྱལ་གྱི་དངོས་སློབ།
དྭངས་བ་ཡིད་རིང་གིས་སྤུངས་རྒྱུང་གྱེར་གྱི་རྒྱལ་པོ་བྱེ་རུ་འོད་ཀྱི་བྱ་རུ་ཅན་་་་
གྱི་སྐུ་གཤེན་མཛད་པ་དང་། དྭངས་བ་ཡིད་རིང་གི་དངོས་སློབ་གུང་རུམ་
གཙུག་ཕུད་ཀྱིས་མུ་ཝེར་ནོར་གྱི་རྒྱལ་པོ་ག་ལྗང་འོད་ཀྱི་བྱ་རུ་ཅན་གྱི་སྐུ་་་་
གཤེན་མཛད་པ་དང་། གུང་རུམ་གཙུག་ཕུད་ཀྱི་དངོས་སློབ་རྫུ་འཕྲུལ་ཡེ་
ཤེས་ཀྱིས་སྟག་རྣ་གཟི་བརྗིད་རྒྱལ་པོ་ཁྲི་ལྡེ་ལྕགས་ཀྱི་བྱ་རུ་ཅན་གྱི་སྐུ་གཤེན་་་་
མཛད་པ་དང་། རྫུ་འཕྲུལ་ཡེ་ཤེས་ཀྱི་དངོས་སློབ་གཤེན་པོ་ཡེ་ཤེས་ཚུལ་
ཁྲིམས་ཀྱིས་སད་ཧྲི་གྱེར་གྱི་རྒྱལ་པོ་ཨུས་ལ་འོད་ཀྱི་བྱ་རུ་ཅན་གྱི་སྐུ་གཤེན་་་་་
1



• 522 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཛད་པ་དང་། གཤེན་པོ་ཡེ་ཤེས་ཚུལ་ཁྲིམས་ཀྱི་དངོས་སློབ་གཤེན་པོ་
གཡུང་དྲུང་ཚུལ་ཁྲིམས་ཀྱིས་སྲས་ཀྲ་གུ་གེའི་རྒྱལ་པོ་རིན་ཆེན་འོད་ཀྱི་བྱ་རུ་་་་
ཅན་གྱི་སྐུ་གཤེན་མཛད་པ་དང་། གཤེན་པོ་གཡུང་དྲུང་ཚུལ་ཁྲིམས་ཀྱི་
དངོས་སློབ་གཙུག་ཕུལ་རྒྱལ་བས་མུ་མར་ཐོག་རྒོད་རྒྱལ་པོ་ཨཎ་འོད་ཀྱི་བྱ་རུ་
ཅན་གྱི་སྐུ་གཤེན་མཛད་ཚུལ་དེ་ཚོས་གསལ་གྱི་ཡོག་རེད། །
གཤེན་གྱི་གདུང་བརྒྱུད་（༢༢） ཀྱི་དབང་དུ་བྱས་ན། གཤེན་རབ་མི་
བོ་ཆེ་ལ་སྐུའི་གདུང་སྲས་བརྒྱད་བྱུང་བའི་ནང་ནས། ཀོང་བཟའ་ཁྲི་ལྕམ་གྱི་
སྲས་གཡུང་དྲུང་དབང་ལྡན་དང་། དེའི་སྲས་འབྲུག་གི་རྒྱལ་པོ། དེའི་སྲས་
དམུ་བོན་ཡོའུ་བརྟན། དེའི་སྲས་དམུ་བོན་ཐང་རྡོལ། དེའི་སྲས་སྐྱེས་ལོ་
ཚལ། དེའི་སྲས་གཤེན་གྲོལ་བ། དེའི་སྲས་དམུ་ཁ་སྤོ་མི་སྤོ་སོགས་བྱུང་
ཞིང་། བོད་ཀྱི་རྒྱལ་པོ་གཉའ་ཁྲི་བཙན་པོས་ཞང་ཞུང་ནས་དམུ་ཁ་སྤོ་མི་སྤོ་
གདན་དྲངས་ནས་བོན་ཞུས་པའི་ཚུལ་བོན་གྱི་ལོ་རྒྱུས་འགའ་ཤས་ནས་གསལ་
གྱི་ཡོད་ཙང་། གཤེན་རབ་མི་བོ་ཆེ་དང་། རྒྱལ་པོ་གཉའ་ཁྲི་བཙན་པོའི་བར་
དུ་མི་རབས་བདུན་ཙམ་ཕྱིན་ཡོད་པ་དང་གཤེན་གྱི་གདུང་བརྒྱུད་དུ་བྱོན་པ་་་
དེ་ཚོ་མཐུ་ནུས་དང་ལྡན་པའི་བོན་པོ་ཤ་སྟག་ཡིན་སྟབས་མང་ཞིག་ནི་སྐུ་ཚེ་་་
རིང་པོར་བཞུགས་པའང་ཡོག་རེད།
ཞང་ཞུང་སྙན་རྒྱུད་ཀྱི་བརྒྱུད་པའི་གཙོ་བོ་རིང་བརྒྱུད་ཀྱི་དབང་དུ་་
བྱས་ན། གཤེན་རབ་མི་བོ་ཆེ་ནས། ཡོངས་སུ་དག་པ་དང་། དེ་ནས་ཀླུ་བོན་
བ་ནམ། མི་བོན་ཁྲི་ལྡེ་ཟམ་བུ། བ་ནམ་སྐྱོལ་པོ། ཁྲི་ཤོ་རྒྱལ་བ། ར་སངས་
བསམ་འགྲུབ། དར་མ་ཤེས་རབ། དར་མ་འབོད་དེ། ཞང་ཞུང་ཁྲི་འཕན།
མུ་ཡེ་ལྷ་བརྒྱུད། རྨ་གཤེན་ལེགས་བཟང་། གྱེན་གཤེན་སྟག་ལྷ། ར་སངས་



གཟི་ཡི་ཕྲེང་བ།
• 523 •
གཡུང་དྲུང་གསས། ར་སངས་གཡུང་འཕན། དགེ་འཕར་དོན་གྲུབ། གྱེར་
སྤུངས་དགེ་འཕེན། དགེ་རྒྱལ། ཞང་ཞུང་རྣམ་རྒྱལ། མུ་རྒྱུད་དཀར་པོ།
ཧོར་ཏི་ཆེན་པོ། དོན་ཀུན་གྲུབ་པ། ར་སངས་འཕན་རྒྱལ། གུ་རིབ་གསས་
དགའ། ཟླ་བ་རྒྱལ་མཚན་དང་། དེས་གྱེར་ཆེན་སྣང་བཞེར་ལོད་པོ་ལ་
བརྒྱུད་པས་གྱེར་ཆེན་གྱི་བར་དུ་བླ་རབས་ཉེར་ལྔ་ཕྱིན་ཡོག་རེད། གྱེར་ཆེན་
སྣང་བཞེར་ལོད་པོ་ནི་ཞང་ཞུང་གི་རྒྱལ་པོ་ལིག་མི་རྐྱ་ཡི་དུས་སུ་བྱུང་ཞིང་།
ལིག་མི་རྐྱ་ནི་བོད་ཀྱི་རྒྱལ་པོ་སྲོང་བཙན་སྒམ་པོའི་སྐུ་དུས་དང་མཉམ་པ་ལ་་་་
རྒྱུས་ཀུན་གསལ་རེད། གནས་ཚུལ་དེ་དག་ཐམས་ཅད་གོ་ལེགས་པར་
བསྒྲིགས་ནས་དཔྱད་པ་ཡིན་ན་ལོ་རྒྱུས་ཡོད་པ་ནས་བཟུང་ཞང་ཞུང་དང་་་་
བོད་གཅིག་གྱུར་གྱི་དུས་སྐབས་ལོ་གྲངས་ཆིག་སྟོང་ལྷག་ཙམ་ཕྱིན་ཡོད་པ་་་་
དང་། བོད་ཀྱི་རྒྱལ་རབས་དབུ་བརྙེས་པ་ནས་བཟུང་ཆོས་རྒྱལ་སྲོང་བཙན་
སྒམ་པོའི་བར་དུ་ལོ་གྲངས་ཆིག་སྟོང་ལྷག་པ་ཞིག་ཕྱིན་ཡོད་པ་མཁྱེན་ཐུབ་ཀྱི་
རེད། དུས་སྐབས་དེ་དག་ཏུ་ཞང་ཞུང་གི་རྒྱལ་པོ་དེ་ཚོས་ད་ལྟའི་དུས་སྐབས་
ནང་བཞིན་སྲིད་དབང་བསྒྱུར་བའི་སྲོལ་ལུགས་བྱུང་ཡོད་མེད་མ་ངེས་ནའང་
ད་ལྟ་ཡོངས་གྲགས་ཀྱི་བོད་འདི་ཡོངས་རྫོགས་ལ་དུས་སྐབས་དེར་ཞང་ཞུང་་་་
ཞེས་པ་ཙམ་ལས་མིང་གཞན་ཞིག་མེད་པ་ནི་མངོན་གསལ་ཐུབ་པ་དེ་ག་་་་
རེད། མཁས་པ་ཆེན་པོ་དགེ་འདུན་ཆོས་འཕེལ་གྱིས་བོད་དང་བོན་ཟེར་བ་
འདི་གཉིས་དོན་གཅིག་པ་ཡིན་སྲིད། གང་ལགས་ཟེར་ན། གནའ་དུས་ཀྱི་
ཡིག་རྙིང་དུ་བོན་ཟེར་བ་དེ་ལ་“བོནད་” ཅེས་ཡང་འཇུག་ད་དྲག་དང་བཅས་
ཏེ་འབྲི་སྲོལ་ཡོད་པ་དང་དེ་དང་འདྲ་བ་རྒྱལ་པོ་ལ་ “བཙན་པོ” ཟེར་བ་་་་་
དེའང་ “བཙནད་པོ་” ཞེས་ཡང་འཇུག་ད་དྲག་དང་བཅས་ཏེ་འབྲི་སྲོལ་ཡོག་



• 524 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རེད། རྗེས་སུ་ད་དྲག་ཡོད་པའི་ཚིག་འགའ་ཤས་ཀྱི་རྗེས་འཇུག་བརླགས་ནས་
ཡང་འཇུག་ད་དྲག་དེ་རྗེས་འཇུག་ཏུ་ཆགས་པ་དཔེར་ན་བཙན་པོ་ལ་“བཙད་
པོ” ཟེར་བ་འདྲ་པོ་ཡི་གེའི་འགྱུར་བ་བྱུང་ཡོད་ཙང་བོན་ཟེར་བའི་ཚིག་་་་་་
དེའང་ “བོད་” ཟེར་བར་གྱུར་ཡོད་སྲིད་ཀྱི་རེད། དོན་གྱི་དབང་དུ་བྱས་
ནའང་དེ་སྔོན་བོད་ཀྱི་ཡུལ་ཁམས་ཚང་མར་བོན་དར་ཁྱབ་ཆེན་པོ་བྱུང་ཡོད་་་
ཙང་ཡུལ་གྱི་མིང་ལའང་བོན་གྱི་ཡུལ་ཟེར་བ་འདྲ་བོ་ཡོང་སྲིད་ཀྱི་རེད་ཅེས་་་་་
གསུངས་པ་དེ་ཞེ་དྲག་འབྲེལ་ཆགས་པོ་ཡོག་རེད། ང་རང་བཤད་གྲར་སྡོད་
སྐབས་ “བོད་སྐད་” དུ་ཟེར་བའི་ཁ་ཐུག་ཏུ་བོད་ཟེར་བའི་དོན་ནི་རྒྱ་གར་ལྟ་
བུའི་ཡུལ་གྲུ་རྒྱ་ཆེན་པོ་མེད་ཅིང་མི་གྲངས་ཀྱང་ཉུང་ལ་འབོད་སྐད་རེའི་་་་་
མཚམས་སུ་མི་རེ་གནས་ཀྱི་ཡོད་སྟབས་བོད་ཟེར་ཀྱི་ཡོག་རེད། ཅེས་འགྲེལ་
བཤད་རྒྱག་པ་ཐོས་མྱོང་། བཤད་པ་དེ་ནི་རྒྱ་གར་ལ་ཁུངས་གཏུགས་དྲགས་
པའི་བཤད་པ་རང་རེད། བཤད་ཚུལ་དེ་ལ་བལྟས་ན། རྒྱ་གར་བས་བོད་ལ་
ཚུར་བཏགས་པའི་མིང་ཞིག་ཡིན་ལ་རྒྱ་གར་བས་མིང་དེ་འདྲ་མ་བཏགས་་་་་
པའི་གོང་དུ་བོད་ལ་མིང་གང་ཡང་མེད་པ་འདྲ་པོ་ཞིག་ཆགས་ཀྱི་ཡོག་རེད། །
དོན་དུ་གནའ་བོའི་དུས་བོད་ལ་ཞང་ཞུང་གི་མིང་ཆགས་ཀྱི་ཡོད་པ་ལ་བོད་ཀྱི་
རྒྱལ་པོ་གཉའ་ཁྲི་བཙན་པོ་བྱུང་བ་ནས་བཟུང་ཞང་ཞུང་དང་བོད་གཉིས་ཀྱི་་
དབྱེ་བ་ཆགས་པ་འདི་མཁྱེན་དགོས་ཤིན་ཏུ་གལ་ཆེན་པོ་ཞིག་རེད།
བོད་ཀྱི་རྒྱལ་པོ་གྲི་གུམ་བཙན་པོའི་དུས་སུ་རྒྱལ་པོ་དེས་བོད་ཀྱི་བོན་
པོ་རྣམས་ལ་ཉམས་ཆག་ཤུགས་ཆེན་པོ་ཞིག་བཏང་ཡོག་རེད། གང་ལགས་
ཟེར་ན། དེ་སྐབས་བོད་ཀྱི་རྒྱལ་ཁབ་དེ་གསར་པ་ཞིག་ཡིན་སྟབས། བོད་ཀྱི་
བོན་དང་ཤེས་རིག་གང་ཅིའི་ཐད་ཞང་ཞུང་ལས་ཁྱད་ཐོན་པ་ཞིག་མེད་པ་་་་



• 525 •
གཟི་ཡི་ཕྲེང་བ། །
དང་། བོད་ཀྱི་བོན་པོ་རྣམས་མཐུ་དབང་ཆེ་ཞིང་། དེ་དག་གི་རྒྱབ་བརྟེན་དུ་
ཞང་ཞུང་གི་རྒྱལ་པོ་ཡོད་པ་ཡིན་ཙང་། བོད་ཀྱི་རྒྱལ་སྲིད་དེ་བོན་པོ་རྣམས་
ལ་ཤོར་དུ་དོགས་ནས་བོན་པོ་རྣམས་ལ་ཉམས་ཉེས་བཏང་ཡོད་པ་ནི། བོན་
གྱི་དཔེ་རྙིང་རྣམས་ (༢༣） ལས། རྒྱལ་པོ་གྲི་གུམ་བཙན་པོས་ཡུལ་འདིར་ངའི་
རྒྱལ་སྲིད་དང་། ཁྱོད་ཀྱི་བོན་སྲིད་གཉིས་མི་ཤོང་བས་བོན་པོ་རྣམས་སྨྱུགས་
ཤིག ཅེས་བཀའ་ཕེབས་པའི་ཚུལ་གསལ་པོར་མཁྱེན་ཐུབ་པ་ཡོག་རེད།
བོད་ཀྱི་རྒྱལ་པོ་དེ་དག་གི་དུས་སུ་ཞང་ཞུང་གི་ཤེས་རིག་དར་རྒྱས་ཆེན་པོར་་་་
བྱུང་ཡོད་པའི་མངོན་རྟགས་ནི་གནའ་དུས་བོད་ཀྱི་རྒྱལ་པོ་རྣམས་ཀྱི་མཚན་་་་
དུ། མུ་ཁྲི་བཙན་པོ། སོ་ཁྲི་བཙན་པོ། ཨ་ཤོ་ལེགས། ཐི་ཤོ་ལེགས། གུ་རུ་
ལེགས་སོགས་དུ་མ་ཞིག་ཡོད་པ་དང་། དུས་སྐབས་དེ་དག་ཏུ་མ་ཟད། བོད་
དུ་སངས་རྒྱས་ཀྱི་བསྟན་པ་ཤིན་ཏུ་དར་ཞིང་རྒྱས་པ་མངའ་བདག་ཁྲི་སྲོང་་་་་་
ལྡེའུ་བཙན་གྱི་དུས་སུའང་། ཁོང་རང་གི་སྲས་ལ་མུ་ནེ་བཙན་པོ་སྟེ་དོན་དུ་
ནམ་མཁའ་བཙན་པོ་ཞེས་མཚན་དུ་གསོལ་བ་འདི་དག་གིས་ཀྱང་ཞང་བོད་་་་
ཤེས་རིག་གི་གནས་སྟངས་གསལ་པོར་སྟོན་གྱི་ཡོག་རེད།
ང་ཚོའི་བཤད་སྲོལ་ཡོངས་གྲགས་སུ། ཆོས་རྒྱལ་སྲོང་བཙན་སྒམ་པོ་
དེ་འཕགས་པ་སྤྱན་རས་གཟིགས་ཀྱི་སྤྲུལ་པ་ཡིན་ཙང་། བོད་ཡུལ་མུན་པའི་
གླིང་དུ་དམ་པའི་ཆོས་ཀྱི་སྒྲོན་མེ་སྦར་བ་རེད་ཅེས་པ་དེ་ག་རེད། ཆོས་རྒྱལ་
སྲོང་བཙན་སྒམ་པོ་དེ་འཕགས་པ་སྤྱན་རས་གཟིགས་ཀྱི་སྤྲུལ་བ་ཡིན་པ་ལ་ཐེ་
ཚོམ་ཅི་ཡོད་ཀྱང་། ཆོས་རྒྱལ་སྲོང་བཙན་སྒམ་པོས་སངས་རྒྱས་ཀྱི་ཆོས་བོད་
དུ་སྤྱན་དྲངས་པའི་མཛད་པ་དེ་ཆོས་རྒྱལ་སྲོང་བཙན་སྒམ་པོ་སྤྱན་རས་་་་་
གཟིགས་ཀྱི་སྤྲུལ་པ་ཡིན་པའི་རྒྱུ་མཚན་ཁོ་ན་ལས་བྱུང་བ་རེད་ཟེར་ནས་་་་་



• 526 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཤད་ཐུབ་ཡག་རྩ་བ་ནས་ཡོག་མ་རེད། སྲོང་བཙན་སྒམ་པོས་ཐོག་མར་
ཁོང་རང་གི་མཆེད་མོ་སད་མར་ཀར་ཟེར་བ་དེ་ཞང་ཞུང་གི་རྒྱལ་པོ་ལིག་མི་་་
རྐྱ་ཡི་བཙུན་མོར་གཏང་ནས་ཞང་ཞུང་དང་གཉེན་འབྲེལ་གནང་བའི་ཚུལ་་་་་
ཏུང་ཧོང་ནས་ཐོན་པའི་རྒྱལ་རབས་ལས་གསལ་བ་དང། སྲོང་བཙན་སྒམ་
པོའི་བཙུན་མོ་དང་པོ་དེ་ཞང་ཞུང་གི་རྒྱལ་པོའི་སྲས་མོ་ལི་ཐིག་སྨན་ཟེར་བ་་་་
དེ་ཡིན་པ་བོན་དང་ཆོས་ཀྱི་ལོ་རྒྱུས་གཉིས་ཀ་ལས་བཤད་ཅིང་། དེའི་ཚུལ་
མཁས་དབང་དམ་པ་སྡེ་སྲིད་སངས་རྒྱས་རྒྱ་མཚོས་(༢༤）ཀྱང་ཞལ་བཞེས་་་་
གནང་ཡོག་རེད། ཆོས་རྒྱལ་སྲོང་བཙན་སྒམ་པོས་ཐོག་མར་ཞང་ཞུང་གི་རྒྱལ་
པོ་ལིག་མི་རྐྱ་དང་གཉེན་གྱི་འབྲེལ་བ་དམ་ཟབ་གནང་། རིམ་པར་བལ་ཡུལ་
ནས་བལ་བཟའ་ཁྲི་བཙུན་ཁབ་ཏུ་བཞེས་ནས་རྒྱ་གར་གྱི་ཕྱོགས་དང་ཆོས་
དང་ཤེས་རིག་གང་ཅིའི་འབྲེལ་ཟམ་གསར་དུ་བཙུགས། དེ་ནས་རྒྱ་བཟའ་
ཀོང་ཇོ་ཁབ་ཏུ་བཞེས་ནས་རྒྱ་ནག་ཕྱོགས་དང་ཆོས་སྲིད་ཤེས་རིག་གང་ཅིའི་་་
འབྲེལ་ཟམ་གསར་དུ་བཙུགས། འབྲེལ་བའི་ཕྱོགས་དེ་གཉིས་ལ་བརྟེན་ཏེ་
བོད་ཀྱི་སྟོབས་ཤུགས་དང་ཤེས་རིག་གང་ཅིའི་ཐད་ཞང་ཞུང་ལས་རྣམ་པ་ཐ་་་
དད་པའི་དར་རྒྱས་ཐུབ་པ་བྱུང་ནས་མཐར་ཞང་ཞུང་གི་རྒྱལ་པོ་ལིག་མི་རྐྱ་དེ་
སུམ་འབར་བགྲོད་པའི་ལམ་ཁར་དམག་གིས་བཀྲོངས་པ་དང་ཞང་ཞུང་གི་་་་
མངའ་རིས་བོད་རྒྱལ་པོའི་དབང་དུ་བསྡུས་ཏེ་སླར་ཡང་ཞང་བོད་གཅིག་གྱུར་
གྱི་བོད་རྒྱལ་ཁབ་ཟེར་བ་རྣམ་པ་གསར་པ་ཞིག་བསྟན་ཐུབ་པ་བྱུང་བ་རེད།
ཆོས་རྒྱལ་སྲོང་བཙན་སྒམ་པོས་ཞང་ཞུང་གི་མངའ་རིས་དབང་དུ་བསྡུས་པ་་་
དེ་ནི་ཆོས་རྒྱལ་སྲོང་བཙན་སྒམ་པོ་དེ་ཉིད་ཀྱི་སྐུ་རིང་ལ་བྱུང་བའི་གནས་ཚུལ་
ཙམ་ཞིག་མ་ཡིན་པར་བོད་ཀྱི་རྒྱལ་རབས་གོང་མ་རྒྱལ་པོ་གྲི་གུམ་བཙན་པོ་་་་



• 527 •
གཟི་ཡི་ཕྲེང་བ།
སོགས་ཀྱིས་ཀྱང་ཐུགས་འཁུར་གནང་མྱོང་བའི་རྒྱལ་ཁ་ཞིག་ཡིན་པ་གསལ་་་་་
པོར་བསྟན་གྱི་ཡོག་རེད། བྱས་ཙང་ཆོས་རྒྱལ་སྲོང་བཙན་སྒམ་པོས་རྒྱ་དཀར་
ནག་དང་གཉེན་འབྲེལ་གནང་ཞིང་ཆོས་དང་ཤེས་རིག་གང་ཅིའི་འབྲེལ་ཟམ་
གསར་འཛུགས་གནང་བ་དེ་ཆོས་ཁོ་ན་ལ་དགོངས་པའམ་བོད་ལ་ཤེས་རིག་་་་
གི་ཁུངས་མེད་ནས་གནང་བ་ཞིག་མ་ཡིན་པར་སྲིད་དོན་གྱི་དགོས་པ་ངེས་་་་་
ཅན་ཞིག་བྱུང་ཡོད་པའི་མངོན་རྟགས་གསལ་པོར་བསྟན་གྱི་ཡོག་རེད།
ཆོས་དང་སྲིད།
ཆོས་སྲིད་ཟུང་འབྲེལ་ཟེར་བ་འདི་ང་ཚོ་བོད་ཀྱི་ཡུལ་ན་གནའ་་་
དུས་ནས་ཡོངས་སུ་གྲགས་པ་ཞིག་རེད། གནས་ཚུལ་འདིའི་ཐོག་འདས་པའི་
ལོར་རང་རིགས་ཡར་ཐོན་ཅན་གྱི་གཞོན་ནུ་འགའ་ཤས་ཀྱིས་གླེང་སློང་གནང་
སོང་བ་ད་ལྟ་ངའི་བློ་ལ་དྲན་གསོ་བཞིན་ཡོད།(༢༥） གནའ་དུས་ཀྱི་དབང་དུ་
བྱས་ན། ཆོས་སྲིད་ཟུང་འབྲེལ་ཟེར་བ་དེ་བོད་ཀྱི་རྒྱལ་པོ་དང་། བློན་པོ་ཚོ་
ཆོས་དད་ཆེ་ཞིང་ཆོས་མཛད་པ་ཙམ་གྱི་སྐད་ཆ་ཞིག་མ་རེད། བོད་སིལ་བུར་
གྱུར་པའི་རྗེས་སུ། འགྲོ་མགོན་ཆོས་རྒྱལ་འཕགས་པ་(འདས་ལོ་ ༡༧༧༩
— ༡༨༢༤ ཕྱི་ལོ་༡༢༣༤— ༡༢༨༠）དང་ཏཱའི་སི་ཏུ་བྱང་ཆུབ་རྒྱལ་
མཚན་(འདས་ལོ་༡༨༤༦—༡༩༠༨ ཕྱི་ལོ་༡༣༠༢—༡༣༦༤)དང་
རྒྱལ་དབང་ལྔ་པ་ཆེན་པོ་(འདས་ལོ་༢ ༡༦༡༢༢༢༦ ཕྱི་ལོ་༡༦༡༧
༡༦༨༢）སོགས་རབ་ཏུ་བྱུང་བས་བོད་ཀྱི་རྒྱལ་སྲིད་བསྐྱངས་པས་ཆོས་



-
• 528 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྲིད་ཟུང་འབྲེལ་དུ་གནང་བའི་སྐད་ཆ་ཙམ་ཞིག་ཀྱང་ཡིན་ཐབས་ཡོག་མ་་་་་
རེད། སྤྱིར་བཏང་བོད་ཀྱི་ཤེས་རིག་ཆེ་ཕྲ་མཐའ་དག་བོན་དང་། ཡང་ན་
ཆོས་ཀྱི་རིག་གཞུང་གང་རུང་དང་མ་འབྲེལ་བ་ཞིག་རྩ་བ་ནས་ཡོག་མ་རེད། །
ཡུལ་ལུང་གང་འདྲ་ཞིག་ཡིན་ཡང་རུང་། ཡུལ་ལུང་དེ་ག་རང་གི་རིག་གཞུང་
ལ་མ་བརྟེན་པར་ཡུལ་གྱི་ཆབ་སྲིད་བསྐྱངས་པའི་ཐབས་མེད་པ་ཞིག་ཡིན་་་་་
ཙང་། བོད་ཀྱི་ཆོས་སྲིད་གཉིས་ཀྱི་འབྲེལ་བའི་གཞི་རྩ་གཙོ་བོའང་གནས་
ཚུལ་དེ་འདྲ་ཞིག་གི་སྟེང་ནས་བྱུང་ཡོད་པར་ངེས་ཤིང་། རྒྱལ་ཁྲིམས་ཀྱི་ནང་
དུ་དགེ་བ་བཅུའི (༢༦）་ཁྲིམས་སོགས་ཆོས་སྤྱོད་མང་པོ་ཞིག་ཚུད་པའི་རྒྱུ་་་་་
མཚན་ཡང་དེ་རང་ཡིན་པར་མཁྱེན་ཐུབ་ཀྱི་རེད། གཞོན་ནུ་འགའ་ཤས་ཀྱིས་
ཆོས་ཀྱི་དམིགས་ཡུལ་གཞན་ཕན་གཙོར་བྱེད་པ་དེ་དང་། སྲིད་ཀྱི་དམིགས་
ཡུལ་རང་ཕྱོགས་རྒྱལ་ཞིང་གཞན་ཕྱོགས་ཕམ་པར་བྱེད་པའི་ལྟ་སྤྱོད་དེ་དག་་་་
ཕན་ཚུན་དངོས་འགལ་ཡིན་ཙང་། ཆོས་སྲིད་ཟུང་དུ་འབྲེལ་དཀའ་བའི་
དགོངས་འཆར་བཏོན་གནང་བ་དེ་ནི་དངོས་གནས་བསམ་མནོར་ཡར་ཐོན་
ཧ་ཅང་ཆེན་པོར་ཆགས་པའི་དགོངས་འཆར་ཞིག་ཏུ་མཐོང་གི་འདུག ཆོས་
དང་སྲིད་གཉིས་ཀྱི་འགྲོ་སྟངས་རྩ་བ་ནས་གཅིག་པ་མ་རེད། དེ་འདྲ་ཡིན་ན་
སྟོན་པ་སངས་རྒྱས་ཀྱིས་རྒྱལ་སྲིད་སྤངས་ཏེ་ཁྱིམ་ནས་ཁྱིམ་མེད་པར་རབ་ཏུ་་་
བྱུང་བ་ལའང་དགོས་པ་མེད་པ་འདྲ་པོ་ཞིག་ཆགས་ཀྱི་ཡོག་རེད། ཡིན་
ནའང་། བསམ་པ་བཟང་ན་ས་དང་ལམ་ཡང་བཟང་། །བསམ་པ་ངན་ན་ས་
དང་ལམ་ཡང་ངན། །ཐམས་ཅད་བསམ་པ་དག་ལ་རག་ལས་པས། །ཀུན་ཏུ་
བསམ་པ་བཟང་ལ་བརྩོན་པར་བགྱི། །ཞེས་གསུངས་པ་ (༢༧）ལྟར། མིའི་
བསམ་མནོ་བཟང་ལོད་ལ་རག་ལས་ཀྱི་ཡོད་ཙང་། མཐའ་གཅིག་ཏུ་ཆོས་



• 529，
གཟི་ཡི་ཕྲེང་བ།
སྲིད་གཉིས་འགལ་བ་རེད་ཟེར་ནས་ཐག་གཅད་ཐུབ་ཡག་ཡོག་མ་རེད། ད་
ལྟའི་སྤྱི་ཚོགས་ཀྱི་དབང་དུ་བྱས་ན། ང་ཚོས་སྤྱིར་བཏང་ཆོས་སྤྱོད་དུ་བརྩིས་
པའི་དགེ་བའི་ལས་དང་། ཆོས་ཀྱི་སྙིང་པོ་གང་ཡིན་པ་དེ་གཉིས་ཁ་ཚོན་ཡག་
པོར་ཆོད་པ་ཞིག་བྱུང་བ་ཡིན་ན་ཆོས་སྲིད་བར་གྱི་འགལ་བ་དེ་ཚོ་གང་ནས་་་
ཡོང་གི་ཡོད་པ་དང་། ཆོས་སྲིད་མི་འགལ་བའི་ཆ་དེ་གང་ནས་ཡོང་གི་ཡོད་
པ་ད་གཟོད་མཁྱེན་ཐུབ་པ་ཡོང་གི་རེད། བོད་ཀྱི་ཆོས་དང་ཤེས་རིག་
འབྲེལ་ཤིན་ཏུ་ཆེ་བར་བརྟེན་བོད་དུ་དུས་ཡུན་རིང་མོ་ཞིག་ནས་ཡུལ་ཁམས་་་
གཞན་དག་ལྟར་སྲིད་ཀྱི་ལུགས་སྲོལ་རང་རྐྱ་ཅན་ཞིག་བྱུང་ཡོག་མ་རེད།
གལ་ཏེ་སྲིད་ལུགས་རང་རྐྱ་ཐུབ་པ་ཞིག་བྱུང་ཡོད་པའི་དབང་དུ་བྱས་ན།
བོད་ཀྱི་མི་འབོར་དངོས་ཡོད་ལས་ཆེས་མང་བ་ཞིག་དང་། སྲིད་ཀྱི་སྟོབས་
འབྱོར་དངོས་ཡོད་ལས་ཆེས་ཆེ་བ་ཞིག་བྱུང་ཡོད་ངེས་ཀྱི་རེད། ཡིན་ནའང་
དངོས་ཡོད་བོད་མིའི་ཤེས་རྒྱུད་ཀྱི་ཡར་ཐོན་དང་། ནང་དོན་རིག་གཞུང་གི་
ཆུ་ཚད་མཐོན་པོ་གཞན་ལ་ངོམ་ཆོག་ཏུ་ཡོད་པ་འདི་ཚོ་ཡོང་ཐུབ་ཡག་ཡོག་མ་
རེད། དེང་དུས་སྤྱི་ཚོགས་ཀྱི་ངོ་བོ་དང་། སྤྱི་ཚོགས་ཀྱི་གནས་སྟངས་གང་
ཅིའི་ཐད་འགྱུར་བ་ཆེན་པོ་ཞིག་ཕྱིན་པ་ཡིན་ཙང་གནའ་དུས་སུ་བྱུང་བའི་་་་
ཆོས་སྲིད་ཟུང་འབྲེལ་གྱི་ལུགས་དེས་དངོས་ཡོད་སྤྱི་ཚོགས་ཀྱི་ཁེ་བདེ་མཚོན་་་་
ཐུབ་མིན་སྣ་ཚོགས་ཡོང་བ་དང་། སྐབས་འགར་ཆོས་སྲིད་ཀྱི་གནས་ཚུལ་མ་
མཐུན་པའི་སྟེང་ནས་འགལ་བ་མང་པོ་ཞིག་ཀྱང་ཐོན་ཡོང་གི་ཡོག་རེད། །
དོན་དུ་འགལ་བ་འདི་རིགས་མིའི་ཆ་ནས་ཐོན་ཡོང་གི་ཡོད་པ་མ་གཏོགས་་་་་
ཆོས་ཀྱི་ཆ་ནས་ཡོང་གི་མེད་པའི་ཚུལ་འདི་ཁ་ཚོན་གསལ་པོར་ཆོད་དགོས་པ་
གལ་ཧ་ཅང་ཆེན་པོ་རེད། །



• 530 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཆོས་ཟེར་བ་དེའི་མདོ་འགགས་ཧྲིལ་གྱིས་དྲིལ་ན། སྟོན་པ་སངས་
རྒྱས་ཀྱིས། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད།
རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །
ཅེས་གསུངས་པ་དེ་ག་རེད། རང་གི་སེམས་འདུལ་གསུངས་པ་དེ་དོན་དུ་
རང་སེམས་ལ་ཚོད་ཡོད་པ་ཞིག་དགོས་པའི་དོན་ཡིན་ཙང་། རང་སེམས་ལ་
ཚོད་ཡོད་པ་ཞིག་བྱས་པ་ཡིན་ན། མིས་མི་ལ་ཐུབ་ཚོད་བཏང་བ་དང་། མིས་
མི་ལ་མཐོང་ཆུང་བྱེད་པ་དང་། ལྷག་པར་དུ་གནོད་པ་གང་ཆེ་ཞིག་མ་
གཏོགས་ཕན་པ་དང་དགོས་པ་ཏིལ་འབྲུ་ཙམ་ཡང་མེད་པ། བོད་རིགས་ནང་
ཁུལ་ཡུལ་ལུང་གི་ཁྱད་པར་དང་། ས་དགེ་བཀའ་རྙིང་བོན་དང་བཅས་པའི་
གྲུབ་མཐའི་ཕྱོགས་ཞེན་འདྲ་པོ་མི་དང་མིའི་བར་གྱི་འགལ་བ་དེ་དག་ཡོད་་་་་་
ཡག་ཡོད་མ་རེད། དེ་འདྲ་ཡིན་ཙང་། ཆོས་ཟེར་བ་འདིའི་རྣམ་པ་དང་།
ཚུལ་སྤྱོད་ཅི་དང་ཅི་འདྲ་བ་ཞིག་བསྟན་ཀྱང་རུང་། དོན་དུ་མིའི་རང་རྒྱུད་
དང་འབྲེལ་བ་ཞིག་རེད་མ་གཏོགས་ཡུལ་གྱི་སྟེང་ནས་ཚུར་བཞག་པ་ཞིག་རྩ་་་
བ་ནས་མིན་པའི་ཚུལ་འདི་རང་རིགས་གཞོན་སྐྱེས་ཡར་ཐོན་ཅན་རྣམས་ནས་
མཁྱེན་དགོས་ཀྱི་ཡོག་རེད། སྲིད་ཟེར་དེ་ནི་སྤྱི་ཚོགས་ཀྱི་འགྲོ་སྟངས་ཞིག་ལ་
ངོས་འཛིན་དགོས་ཀྱི་ཡོག་རེད།
སྤྱི་ཚོགས་ཀྱི་འགྲོ་སྟངས་གཏན་ལ་འབེབས་མཁན་ནི་མི་རེད་མ་་་་་
གཏོགས་སྤྱི་ཚོགས་མ་རེད། གང་ལགས་ཟེར་ན་སྤྱི་ཚོགས་ཟེར་བ་དེ་མི་རེ་རེ་
ནས་གྲུབ་དགོས་ཀྱི་ཡོག་རེད། དེ་ཡང་མི་གཅིག་ནས་བརྒྱ་སྟོང་ཁྲི་འབུམ་
སོགས་མང་དུ་ཚོགས་པ་དེ་ལ་སྤྱི་ཚོགས་ཟེར་དགོས་པ་མ་གཏོགས་དེ་ལས་་་་་
གཞན་པ་སྤྱི་ཚོགས་ཟེར་བ་ཁག་ཁག་ཏུ་གནས་པ་ཞིག་ཡོག་མ་རེད། དེ་འདྲ་
，
，



• 531 •
གཟི་ཡི་ཕྲེང་བ།
ཡིན་ཙང་མི་དང་སྤྱི་ཚོགས་ཀྱི་འབྲེལ་བ་རང་ཤུགས་སུ་གྲུབ་ཀྱི་ཡོད་པ་དེ་དང་
འདྲ་བ་ཆོས་དང་སྲིད་ཀྱི་འབྲེལ་བ་དེའང་རང་ཤུགས་སུ་གྲུབ་པ་ཞིག་ཡིན་པ་
ང་ཚོས་མངོན་སུམ་དུ་མཐོང་ཐུབ་པ་འདི་ག་རེད། །
དེང་དུས་སྤྱི་ཚོགས་ཀྱི་ལྟ་བ་ཕལ་ཆེ་བ་ནི་དངོས་གཙོ་སྨྲ་བའི་ལུགས་
རེད། དངོས་གཙོ་སྨྲ་བ་དང་། སེམས་གཙོ་སྨྲ་བའི་ལུགས་འདི་གཉིས་ཀྱི་
འཇིག་རྟེན་མཐོང་ཕྱོགས་མི་འདྲ་བ་གཉིས་ཆགས་ཡོག་རེད། དངོས་གཙོ་སྨྲ་
བ་རྣམས་ཀྱིས་སྤྱི་ཚོགས་ཀྱི་ནུས་པ་ལ་བརྟེན་ནས་འཇིག་རྟེན་ཡར་རྒྱས་ཀྱི་་་་
ལས་རྩོལ་ལ་འཐབ་བརྩོན་གཙོར་བྱེད་ཀྱི་ཡོད་ཙང་། དངོས་སྣང་གི་སྟོབས་
ཤུགས་ཆེན་པོར་ཆགས་ཀྱི་ཡོག་རེད། དུས་མཚུངས་སུ་དེ་ལ་སྐྱོན་ཞིག་ཀྱང་
ངེས་པར་ཡོང་གི་ཡོག་རེད། གང་ལགས་ཟེར་ན། ཁོང་ཚོས་དངོས་པོའི་ནུས་
ཤུགས་ཀྱི་ཚོད་འཛིན་དེ་ཡུལ་གྱི་སྟེང་ནས་ཚུར་བཞག་གི་ཡོད་ཙང་། མི་
རྣམས་ཡུལ་ལ་ཕར་བརྟེན་མཁན་ཞིག་ཏུ་མི་ཆགས་ཐབས་ཡོག་མ་རེད། དེ་
འདྲ་ཡིན་ཙང་། སྤྱི་ཚོགས་ཀྱི་དར་རྒྱས་ཇི་ཙམ་ཆེ་བར་ཕྱིན་ཀྱང་རུང་། མི་
དང་མིའི་བར་གྱི་འགལ་བ་དང་། ཚོགས་པ་དང་ཚོགས་པའི་བར་གྱི་འགལ་
བ་དང་ཡུལ་དང་ཡུལ་ཅན་བར་གྱི་འགལ་བ་སོགས་འགལ་བ་འདི་ཚོ་ལས་་་་་
གྲོལ་བའི་དུས་སྐབས་རྩ་བ་ནས་ཡོག་མ་རེད། དེ་ཙམ་དུ་མ་ཟད་མིའི་ཤེས་
རྒྱུད་ཀྱི་རང་དབང་གི་གནས་ཚུལ་དངོས་གནས་དེ་མཚོན་ཐུབ་དུས་ཤིག་ཡོང་
ཐབས་རྩ་བ་ནས་ཡོག་མ་རེད། དེ་མ་ཡོང་ཕྱིན་ཆད་མིའི་རང་དབང་དང་།
ཞི་བདེ་དང་། འདྲ་མཉམ་ཟེར་བ་དེ་ཚོ་ཚང་མ་སྐད་ཆའི་རྣམ་པ་ཙམ་མ་
གཏོགས། དོན་ཐོག་ཏུ་ཡོང་ཡག་མེད་པ་ཞིག་ཆགས་ཀྱི་ཡོག་རེད། བྱས་ཙང་
མིའི་ཤེས་རྒྱུད་ཡར་རྒྱས་འགྲོ་དགོས་པ་འདི་ལས་གལ་ཆེ་བ་གང་ཡང་མེད་་་་་
t



1
，
• 532 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཅིང་། མིའི་ཤེས་རྒྱུད་ཡར་རྒྱས་བྱུང་བ་ཡིན་ན་ད་གཟོད་སྤྱི་ཚོགས་ཀྱི་རྣམ་
པ་གསར་པ་ཞིག་ཏུ་འགྱུར་ཐུབ་པ་དང་། དེ་འདྲ་བའི་སྤྱི་ཚོགས་དེ་དར་རྒྱས་
ཀྱིས་མིའི་འགྲོ་བ་ཐམས་ཅད་ཀྱི་ཁེ་བདེ་མཚོན་ཐུབ་པ་ཞིག་མི་ཡོང་ཐབས་་་་་
མེད་ཅིང་། སྤྱི་ཚོགས་ཀྱི་རྣམ་པ་དེ་ལ་ཆོས་སྲིད་ཟུང་འབྲེལ་ཟེར་ན་མ་འགྲིག་
པ་མེད་ལ་དོན་གྱི་དབང་དུ་བྱས་ནའང་ཆོས་སྲིད་ཟུང་འབྲེལ་ཡང་དག་པ་་་་་
ཞིག་མཚོན་ཐུབ་ཀྱི་ཡོག་རེད།
ཆོས་མིན་བོན་མིན་ལྟས་ངན་གཏམས་སོ་ཞེས། །རིས་ཅན་འགའ་
ཡི་ཐུགས་ལ་གཟན་སྲིད་མོད། །ལྟས་ངན་གཡང་དུ་ལེན་ལ་མཁས་པ་དག །
ཁུངས་ལྡན་རིག་གཞུང་འཚོལ་ལ་བརྩོན་པར་འོས། །ཇི་སྲིད་བོད་ཀྱི་ཤེས་
རིག་མངོན་འཚོ་བ། །དེ་སྲིད་བོད་ཀྱི་མི་རིགས་གནས་ངེས་པས། །གངས་
ལྗོངས་བོད་ཀྱི་གཞོན་ནུའི་མཐུན་ཚོགས་ཀུན། །ཡང་དག་བོད་ཀྱི་ལོ་རྒྱུས་
འཛིན་པར་བསྐུལ། །བདག་འདྲས་གྲོས་སུ་འདེབས་པ་དོན་ཆུང་ཡང་། །
བོད་དུ་སྐྱེས་ནས་བོད་རྩམ་ཟོས་པའི་དྲིན། །ཅུང་ཟད་བསབ་པའི་རྣམ་
དཀར་མཐུ་བཙན་པས། །བོད་ཀྱི་ཤེས་རིག་སྣང་བའི་རྒྱན་དུ་ཤོག །



གཟི་ཡི་ཕྲེང་བ། ，
• 533 •
མཆན་འགྲེལ།
(༡) 《རླངས་ཀྱི་པོ་ཏི་བསེ་རུ་རྒྱས་པ》རླངས་བྱང་ཆུབ་འདྲེ་བཀོལ། (༩༦༨
- ༡༠༧༦)བོད་ལྗོངས་མི་དམངས་དཔེ་སྐྲུན་ཁང་། ༡༩༨༦
【ཤ༤ ང༡༧） ལས། “འབྱུང་བ་རྣམ་ལྔའི་སྙིང་པོ་ལས། སྒོ་ང་ཆེན་པོ་གཅིག་
ཡོང་བ། ཕྱིའི་སྒོང་ཤུན་ལ་ལྷ་བྲག་དཀར་པོ་ཆགས། ནང་གི་སྒོང་ཆུ་ལ་དུང་མཚོ་དཀར་
མོར་འཁྱིལ། བར་གྱི་སྒོ་ངའི་དར་ཆ་ལ། རིགས་དྲུག་སེམས་ཅན་ཀུན་དུ་གྲོལ། སྒོ་ང་ཕྲུམ་
གྱིས་བཅོ་བརྒྱད་ཆགས། སྒོ་ང་བཅོ་བརྒྱད་འབྲིང་བ་དེ། དུང་སྒོང་གཅིག་ཏུ་ཡར་ནས་
བྱུང་། དེ་ནི་སྨོན་པའི་མི་བོ་ལུམ་ལུམ་ཡིན།”ཞེས་སོ།།
(༢）《སྒྲུང་ལྡེའུ་བོན་གསུམ་གྱི་གཏམ》དུ་གསལ།
(༣）《རྒྱ་བོད་ཡིག་ཚང་ཆེན་མོ》སྟག་ཚང་པ་དཔལ་འབྱོར་བཟང་པོ། (རྩོམ་་
ལོ ༡༤༣༤) སི་ཁྲོན་མི་རིགས་དཔེ་སྐྲུན་ཁང་། ༡༩༨༥ （ཤ༡༢༢ང༡༣）ལས། “དང་
པོར་བོད་ཡུལ་འདིར་མི་མེད། མི་མ་ཡིན་དུ་མས་གང་བ་ལ། སྲིད་པ་ཆའི་མཁན་རྗེས་
དབང་བྱས། དེ་ནས། རྨུ་རྗེ་བཙན་པོ། བདུད་མོ་མ་ཏྲ་རུ་ཏྲ། སྲིན་པོ་ཡཀ་དེ་བ། ཀླུ་
རྒྱལ་གང་བ་རྣམས་ཀྱིས་དབང་བྱས་སོ། །དེ་སྐབས་ན། ནུབ་ཕྱོགས་བདེ་བ་ཅན་གྱི་ཞིང་
ཁམས་སུ། སངས་རྒྱས་འོད་དཔག་ཏུ་མེད་པ་བཞུགས་པའི་འཁོར་ན། བྱང་སེམས་རྣམས་
ཀྱི་མཆོག་འཕགས་པ་སྤྱན་རས་གཟིགས་དབང་ཕྱུག་བཞུགས་པ་ལ། རྒྱལ་བ་འོད་དཔག་
མེད་ཀྱི་བཀའ་སྩལ་པ། ཤར་ཕྱོགས་མི་མཇེད་ཀྱི་འཇིག་རྟེན། འཛམ་བུའི་གླིང་ཞེས་བྱ་བ་
ན། དེ་བཞིན་གཤེགས་པ་ཤཱཀྱ་ཐུབ་པ་ཞེས་བྱ་བ་གཅིག་བཞུགས་པ་ལས། ཁོང་མྱ་ངན་
ལས་འདའ་བར་བཞེད་དེ། །བོད་ཁ་བ་ཅན་གྱིས་རྒྱལ་ཁམས་ཀྱི་སེམས་ཅན་རྣམས་ལ། །
སྔར་ཆོས་ཀྱི་འཁོར་ལོ་སྐོར་བ་མ་གྲུབ་པས། དེ་བཞིན་གཤེགས་པ་དེའི་དགོངས་པ་མ་



--
• 534 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྫོགས་པར་སྣང་བས། ཁྱོད་སོང་ལ། གསོལ་བ་ཐོབ་ཅིག་གསུངས་པ་ལྟར་འཕགས་པ་
བྱོན་ནས། བཅོམ་ལྡན་འདས་ཤཱཀྱ་ཐུབ་པ་ལ། བོད་ཁ་བ་ཅན་གྱི་སེམས་ཅན་ལ། ཆོས་ཀྱི་
འཁོར་ལོ་བསྐོར་དུ་གསོལ། དེ་ལྟར་མཛད་ནས། ཁྱེད་ཀྱི་དགོངས་པ་ཡོངས་སུ་རྫོགས་སོ་
ཞེས་ཞུས་པས། བཅོམ་ལྡན་འདས་ཤཱཀྱ་ཐུབ་པའི་ཞལ་ནས། རིགས་ཀྱི་བུ། ཁ་བ་ཅན་གྱི་
སེམས་ཅན་འདི་དག ཤིན་ཏུ་གདུལ་དཀའ་སྟེ། ད་དུང་སྨིན་པར་མ་ནུས་པས། མ་
འོངས་པའི་དུས་ན། བྱང་ཆུབ་སེམས་དཔའ་ཁྱེད་ལྟ་བུས་འདུལ་བར་གྱུར་ཅིག ཅེས་
བཀའ་སྩལ་པ་དང་། འཕགས་པ་དེ་མ་ཐག་ཏུ། བདེ་བ་ཅན་དུ་འོངས་ནས། རྒྱལ་བ་འོད་
དཔག་མེད་ལ། དེ་བཞིན་གསུངས་པ་རྣམས་ཞུས་པས། རིགས་ཀྱི་བུ། དེ་ལྟར་ན། ཁ་བ་
ཅན་གྱི་སེམས་ཅན་མ་རུང་པ་རྣམས། བསྡུ་བ་རྣམ་བཞིའི་སྒོ་ནས་བསྡུས་ལ། མཐར་བདེ་
བ་ཅན་གྱི་ཞིང་འདིར། ངའི་དྲུང་དུ་ཁྲིད་ལ་ཤོག་ཅིག་ཅེས་པ་བཀའ་སྩལ་ཏོ། །དེ་ནས་
འཕགས་པ་སྤྱན་རས་གཟིགས་དབང་ཕྱུག་ཐུགས་རྗེ་ཅན་དེས། མི་མཇེད་འཇིག་རྟེན་གྱི་
ཁམས་འཛམ་བུ་གླིང་དུ་བྱོན། རི་པོ་ཏ་ལའི་རྩེ་ནས། ཞལ་བྱང་ལ་གཟིགས་ཏེ། ཁ་བ་ཅན་
གྱི་སེམས་ཅན་རྣམས་འདྲེན་པར་དགོངས་ནས། ཉིན་མཚན་དུས་དྲུག་ཏུ་གཟིགས་པས།
ཁ་བ་ཅན་འདི་ནི་འཛམ་བུའི་གླིང་ལ། ཡུལ་གྲངས་ཆེན་པོ་ལྔའམ། དགུ་ཡོད་པའི་ངན་
ཤོས་སུ་འདུག་ཅིང་། སངས་རྒྱས་ཀྱིས་ཞབས་ཀྱིས་མ་བཅག གསུང་གི་འོད་ཟེར་ཡང་མ་
ཁྱབ། བསྟན་པ་ཡང་མེད། གདུལ་བྱར་མ་གྱུར་པ། མུན་པ་མུན་ནག་ལྟ་བུར་འདུག་ལ།
སྟོང་ (སྟོད） ཁམས་གསུམ་ནི། གངས་དང་གཡའི་ར་བ། རྫིང་དང་འདྲ་བ་ན། ཤ་རྒོ་རི་
དྭགས་ཀྱིས་དབང་བྱས། བར་ཁམས་གསུམ་ནི། བྲག་དང་སྤང་གི་གཤོང་། ཡུར་བ་
དང་འདྲ་སྟེ། སྤྲེའུ་དང་། བྲག་སྲིན་མོས་དབང་བྱས། སྨད་ཁམས་གསུམ་ནི། ན་
དང་ནགས་ཀྱི་ལྗོངས། ཞིང་དང་འདྲ་བ་ན། གླང་པོ་ཆེ་དང་། འདབ་ཆགས་ལ་སོགས་
ཀྱིས་དབང་བྱས་ནས། མིའི་འགྲོ་བ་མེད་ཅིང་། གདུལ་བའི་སྐབས་མ་རྙེད་པ་དང་། ཁ་བ་
ཅན་གྱི་རྒྱལ་ཁམས་ཆོས་ཀྱི་སྣོད་དུ་མ་གྱུར་པ་དེ་རྣམས་འདུལ་བ་ལ། ཐོག་མར། མི་རུ་
བསྒྱུར་བའི་སྤྲུལ་པ་བཏང་དགོས་པར་འདུག་དགོངས་ནས། སྤྲེའུའི་གྱད་ཧ་ལུ་མནྡ་ཞེས་
པ་དེ། འཕགས་པའི་དྲུང་དུ་བྱུང་བ་ལ། ཁྱོད་ཀྱིས་ཁ་བ་ཅན་དུ་སྒོམ་ནུས་སམ་གསུངས་



• 535 •
གཟི་ཡི་ཕྲེང་བ།
པས། ནུས་ཟེར་བ་ལ། དགེ་བསྙེན་གྱི་ཁྲིམས་ལྔ་ཕོགས། མི་སྡུག་པ་བསྒོམ་པའི་ཆོས་
བསླབས་བཏང་ནས། སྤྲེའུ་དེས། ཁ་བ་ཅན་གྱི་ཡུལ་གྱི་དབུས་བྲག་ཆེན་གྱི་རྩེ་ལ་བསྒོམ་
པས། དེའི་དྲུང་དུ། བྲག་སྲིན་མོ་གཅིག་ཉིན་རེ་བཞིན་བྱུང་ནས། མི་ཚངས་པ་སྤྱོད་
འདོད་པའི་རྣམ་འགྱུར་སྣ་ཚོགས་དང་། དེའི་དྲུང་དུ་སྲོག་གཏོང་བའི་ཚུལ་སྟོན་གྱི་འདུག་
པས། སྤྲེའུས་སྙིང་རྗེས་ནི་མ་བཟོད། སྡོམ་པ་ལས་འགལ་ནི་མ་བཟོད་ཉི་མ་བདུན་གྱི་
བར་བྲག་སྲིན་མོར་བྱས། བརྒྱད་པ་ལ་བུད་མེད་མཛེས་མར་སྤྲུལ་བྱུང་ཟེར་བའང་
གྲགས།） པར། འཕགས་པའི་དྲུང་དུ་ཕྱིན། རྒྱུ་མཚན་ཞུས་པས། འཕགས་པ་དང་། སྒྲོལ་
མས་སྣང་(གནང་)བ་བྱིན་ནས། སྤྲེའུ་དང་། བྲག་སྲིན་མོ་འདོད་པ་སྤྱད་པ་ལ། ཟླ་དགུ་
ངོ་བཅུ་ན། ཕ་མ་མི་འདྲ་སྤུ་དང་། མཇུག་མ་མེད་པ་གཅིག་སྐྱེས་པ་ (འགྲོ་བ་རིགས་དྲུག་
ནས་ཚེ་འཕོས་པའི་བུ་དྲུག་སྐྱེས་ཤིང་། རིགས་སོ་སོའི་བག་ཆགས་ཅན་བྱུང་ཟེར་བས་བྱས་
འདུག)དེ་ནི། ཤ་དམར་པོ་དང་། ཁྲག་དྲོན་མོ་ལ་རབ་ཏུ་དགའ་བ་ཞིག་གོ ། །དེ་ནགས་
མ་བྱ་ཚོགས་ཅན་དུ། སྤྲེའུའི་ཁྱུར། ཕས་སྐུལ་བས། སྤྲེའུ་མོ་རྣམས་དང་འགྲོགས་ནས།
ལོ་གཅིག་ལ་དེ་འདྲ་བའི་ཕྲུ་གུ་བཞི་བརྒྱུར་འཕེལ་ལོ། །དེ་རྣམས་ཀྱང་ཕའི་རིགས་ཤས་ཆེ་
བ་ནི། དད་པ་དང་ཤེས་རབ། སྙིང་རྗེ་དང་བརྩོན་འགྲུས་ཆེ་བ། ཆོས་དང་དགེ་ལས་ལ་
མོས་པས། བློ་གྲོས་རྒྱ་ཆེན་པོ་དང་ལྡན་པ་རྣམས་ནི། བྱང་ཆུབ་སེམས་དཔའ་བློ་ཆེན་གྱི་
རིགས་ཞེས་བྱའོ། །མིའི་རིགས་ཤས་ཆེ་བ་ནི། ཤ་ཁྲག་ལ་དགའ་བ། ཚོང་ཁེ་སོགས་
སེམས་པ། བདག་འཛིན་དང་། ཆགས་པ་དང་། སྐད་ཆེ་བ། ངོ་མི་རྟག་པ། གཞན་གྱི་
སྐྱོན་འདོན་པ་ལ་དགའ་བ། མོས་གུས་དང་དད་པ་ཆུང་བ། བྱ་བྱེད་མང་བ། མིག་མི་ལ་
མི་ཆགས་པ། གདོང་དམར་ཤ་ཟན་གྱི་རིགས་ཤ་སྟག་བྱུང་ངོ༌། །རིགས་རྒྱུད་དེ་རྣམས་
འཕེལ་བའི་ཆེད་དུ། འཕགས་པས་འབྲུ་སྣ་ལྔ་དང་། གསེར་ལ་སོགས། རིན་པོ་ཆེ་སྣ་
ཚོགས་ཁ་བ་ཅན་གྱི་ཕྱོགས་ལ་གཏོར། བྱིན་གྱིས་རླབས། དེ་ལ་ལོངས་སྤྱད་པས། སྤྲེའུ་
ཕྲུག་མིར་གྱུར་པ་རྣམས་ཇེ་མང་ལ་སོང་ནས་ ༼སྤྲེའུ་ཕྲུག་རྣམས་ཀྱི་གསེབ་ཏུ་འཕགས་པའི་
སྤྲུལ་པ་ཁྱེའུ་ཆུང་གཅིག་བཏང་ནས། ཆོས་ལ་བསྐུལ་བས། སྤྲེའུ་ཕྲུག་རྣམས་ཀྱང་མིའི་
ལུས་སུ་གྱུར། ཟེར་བའང་གྲགས་འདུག) འབྲུ་ལ་མ་འཆམ་པར་ཚོ་བཞིར་བགོ་བས།



• 536 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སེ་དང་། རྨུ་དང་། སྟོང་དང་། ལྡོང་དང་བཞི་ལ་མི་བུ་རུས་བཞི་ཟེར། བོད་མི་ཕལ་ཆེ་
བ། རུས་ཆེན་བཞི་པོ་འདི་ལས་གྱེད་པར་བྱེད་དོ།།”
(༤)《ལེགས་བཤད་རིན་པོ་ཆེའི་གཏེར་མཛོད།》 ཤར་རྫ་བཀྲ་ཤིས་རྒྱལ་མཚན།
（༡༨༥༨ - ༡༩༣༣）མི་རིགས་དཔེ་སྐྲུན་ཁང་། ༡༩༨༥
（ཤ༡༢༨ང༣） ལས། “དང་པོ་གནམ་གྱི་ཁྲི་བདུན་བྱུང་ཚུལ་ནི། རྗེ་གཉའ་ཁྲི་
བཙན་པོའི་ཡབ་ལ། གཞན་སྡེ་ནས་ཁ་ཅིག་གིས་གསལ་རྒྱལ་གྱི་བུ་ཡིན་ཟེར། ཁ་ཅིག་གིས་
སྒྲ་ངན་གྱི་བུ་ཞེས་འདོད། ཁ་ཅིག་གིས་ཤཱཀྱའི་རྒྱལ་རྒྱུད་དང་། ཁ་ཅིག་གིས་དམག་རྒྱལ་གྱི་
སྲས་ཡིན་པར་བཤད་པ་ལ། རང་ལུགས་སུ་བསྒྲགས་བྱང་དང་ཉི་སྒྲོན་མཐུན་པར། ཁྲི་
བར་བདུན་ཚིགས་སམ་མང་བཀུར་གྱི་སྲས་བརྒྱུད་དུ་བཤད། མཐོ་ཐོག་དང་རྩ་འགྲེལ་
མཐུན་པར། ཨུ་རྒྱུན་གྱི་རྒྱལ་པོ་དམག་རྒྱལ་གྱི་སྲས་སུ་བཤད་དོ། །དེ་ལྟར་མི་མཐུན་པ་
མང་ཡང་། དོན་དུ་དེ་རྣམས་གང་གི་སྲས་ཡིན་པར་ཡང་བཏགས་སུ་རུང་གི་ངེས་པ་ནི་དེ་
རྣམས་གང་གིའང་སྲས་མ་ཡིན་པར་ནམ་མཁའི་ལྷ་ལས་མིའི་རྗེ་བོར་བྱོན་པ་སྟེ། བྱམས་མ་
རིགས་ཀྱི་འཇིགས་སྐྱོབ་མའི་ཐུགས་རྗེས་སྲིད་པའི་ལྷ་དྲུག་དངོས་སུ་བཀུག་ནས་དེ་དག་་་་་
གིས་བྱིན་གྱིས་བརླབས་པའི་སྲས་ཡིན་པས་སོ།།”
(༥）《 མི་ལའི་མགུར་འབུམ།》བཀྲ་ཤིས་ལྗོངས།༡༩༨༩
（༡༠༧ ཤ༥༣༩བ༡）ལས། “རྗེ་བཙུན་གྱི་འཇག་མ་རྣམས་ཅུང་ཟད་མགོ་གུག་
འདུག་པ་ལ། རྗེ་བཙན་གྱིས་དམ་པ་ལ་འོ་ཅག་གཉིས་བུམ་པ་ཅན་ལ་ནི་ཁྱད་མེད། བདག་
གི་འཇག་མ་མགོ་གུག་པ་ཅི་ལགས་གསུངས་པས། དམ་པའི་ཞལ་ནས། འོ་ཅག་གི་སྤང་
རྟོགས་ཀྱི་ཡོན་ཏན་ལ་ཁྱད་པར་མི་འདུག་སྟེ། ཁྱོད་བོད་དུ་སྐྱེས་པའི་ཁྱད་དུ་འདུག” ཅེས་
གསལ།
(༦) CH. ToUSSAINT,DOCUMENTS A
HISTORIE DV TIBET,PARIS LIBRAI RIE
ORIENTACISTE,
J. BACOT,W,THOMAS,



• 537.
གཟི་ཡི་ཕྲེང་བ།
PAUL GEv TFINER ༡༩༤༠
(༧） 《རྗེ་བཙུན་ཐམས་ཅད་མཁྱེན་པ་བི་རོ་ཙ་ནའི་རྣམ་ཐར་འདྲ་འབག་ཆེན་
མོ།》ལྷ་ས་ཞོལ་དཔར་མ། （ཤ༤༣བ༡]ལས།
“སྲོང་བཙན་སྒམ་པོའི་སྐུ་དྲིན་ལ་རྒྱ་གར་མཁས་པ་ལི་བྱིན་སྤྱན་དྲངས། ཐོན་གྱི་
མི་ཆུང་སམ་བྷོ་ཊས་ཡི་གེ་བསྒྱུར། ན་མ་ནི་རིན་པོ་ཆེའི་འདུས་པ་ཏོག དགེ་བ་བཅུའི་
མདོ་ལ་སོགས་པ་ཆ་ཤས་ཙམ་བསྒྱུར།”
(༨）《རྒྱལ་རབས་བོན་གྱི་འབྱུང་གནས།》 ཁྱུང་པོ་བློ་གྲོས་རྒྱལ་མཚན་ (སྤྱི་ལོ་
༡༤༣༩) རྒྱ་གར་ཐོབ་གསར་དཔར་མ་༡༩༧༤ (༡༠༧ ཤ༥༤ན༤)ལས། “བོད་ཀྱི་
ཡི་གེ་ཡང་དེ་བཞིན་དུ་དག་པ་སྟག་གཟིག་གི་སྤུངས་ཡིག་ཏུ་བསྒྱུར། སྟག་གཟིག་གི་སྤུངས་
སོ་ཞང་ཞུང་གི་ཡིག་རྒན་དུ་བསྒྱུར། དེ་སྨར་བྲག་ཏུ་བསྒྱུར། དེ་ལ་སྨར་ཆེ་ཆུང་དུ་བསྒྱུར།
སྨར་ཆུང་དབུ་ཆེན་དུ་བསྒྱུར། སྨར་ཆེན་འབྲུ་མར་བསྒྱུར། ཞེས་གྲགས་སོ། །ཁ་ཅིག་གིས། །
བོད་ཡིག་ནི་སྲོང་བཙན་སྒམ་པོའི་རིང་ལ་ལོ་ཙ་ཐོན་མི་སཾ་བྷོ་ཊས་མཛད། རྒྱ་གར་གྱི་ཡི་གེ་
ལ། ཅ་ཆ་ཇ་ཞ་ཟ་འ་དྲུག་མེད་པས་ཟ་ཧོར་ནས་བཙལ་ཏེ་བཅུགས་ཟེར་བ་ནི་བཞད་
བགད་ཀྱི་གནས་ཡིན་ཏེ། བོད་ཡུལ་དུ་མགོ་ནག་མི་ཡི་སྲིད་པ་ནས་བསྟན་པའི་བོན་ཡོད་པ་
ལས། ཡི་གེ་དྲུག་པོ་དེ་མེད་པ་ཡིན་ནམ། གཞན་ནས་བཙལ་དགོས་པ་ཅིའི་ཕྱིར་རོ། །སྲོང་
བཙན་གྱི་བཀའ་ཆེམས་སོགས་ནས་རྒྱ་གར་སྐད་ཀྱི་ཨེ་ཀ་དང་། དྷམ་ལོ་ཀ་ནཱ་མ་སོགས་
བོད་སྐད་དུ་བསྒྱུར་དུས། གཅིག་དང་ཆོས་སོགས་མ་བཏུབ་ནས་ཡི་གེ་དྲུག་པོ་དེ་གསར་དུ་
བཟོས་ནས་བཙུགས་པ་ཡིན། ཟེར་བ་ཡང་འགལ་ཞིང་། གཞན་རྣམས་རྒྱ་གར་གྱི་ཡིན་
པར་འདོད་པ་ཡང་ད་ལྟ་རྒྱ་གར་གྱི་ཡི་གེ་དང་བོད་ཡིག་རྣམས་མི་མཐུན་པའི་ཕྱིར་རོ། །མ་
རྒྱུད་ཐུགས་རྗེ་ཉི་མ་ལས། རྒྱ་བོད་ཡི་གེ་གཏན་ནས་མི་འདྲའོ། །ཞེས་དང་། ཁ་ཅིག་ན་
རེ། བོན་བྱ་བ་གསར་བཟོ་ཡིན། ཤཱཀྱ་ཐུབ་པའི་དུས་སུ་བོན་མེད་པས། བསྟན་པ་ཆོས་སྔ་
ཞེས་པ་ཡང་། ཐུབ་པས་གསུངས་པའི་གསེར་འོད་ལས། བོན་པོ་བྱ་རུ་ཅན་ཞེས་སོགས་
གསུངས་པ་ངེས་མེད་དུ་འགྱུར་རོ། །པདྨ་འབྱུང་གནས་ཀྱིས། རྒྱ་གར་ཆོས་རྣམས་བོད་དུ་
བསྒྱུར་བའི་ཚེ། །རྒྱ་གར་ཡི་གེ་བོད་ལ་བསྒྱུར་མ་བཏུབ། །ཀ་ཁ་སུམ་ཅུ་བོན་ལ་དཔེ་རུ་



• 538 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བླངས། །ལྷ་ཡི་མཚན་རྣམས་འབྱུང་བའི་སྒྲ་ལས་བྱུང་། །སྔགས་རྣམས་མ་བསྒྱུར་རྒྱ་སྐད་
རང་སོར་བཞག །ཅེས་སོ། །དེ་ནས་ཡི་གེ་འདི་དག་དང་པོ་སངས་རྒྱས་ཀྱིས་མཛད་དེ། ་
མདོ་ལས། ཡིག་འབྲུ་སུམ་ཅུས་བོན་གྱི་ཁོག་ཀྱང་ཕུབ། །འགོ་ཡིས་ལམ་དྲངས་ཤད་ཀྱིས་
མདོ་ཡང་བཅད། །ཚེག་གི་བར་ཕྱེ་མི་འཁྲུགས་གསལ་བར་སྙོམས། །གུག་འགྲེང་ན་རོ་
ཞབས་ཀྱུ་ཡ་བཏགས་དང་། །སྐབས་སྦྱོར་དོན་དུ་ཡན་ལག་རྒྱས་པར་བསྟན། །ཅེས་སོ།”
(༩）《རྒྱལ་རབས་བོན་གྱི་འབྱུང་གནས།》ཁྱུང་པོ་བློ་གྲོས་རྒྱལ་མཚན་ (རྩོམ་་་་་
ལོ་)་༡༤༣༩རྒྱ་གར་ཐོབ་གསར་དཔར་མ་༡༩༧༤ (༡༠༠ཤ༥༠བ༡）ལས།“གཉའ་ཁྲི་
བཙན་པོའི་རིང་ལ། རྒྱུའི་བོན་ཤེས་པ་ཅན་བཅུ་གཉིས་ཀྱི་བོན་དར་ཏེ། མགོན་ཤེས་ལྷ་
བོན། གཡང་ཤེས་ཕྱུ་འདོད། འགྲོ་ཤེས་གླུད་གཏོང་། འདུར་ཤེས་སྲིད་གཤེན། གཙང་
ཤེས་སེལ་འདེབས། སྒྲོལ་ཤེས་ལྷ་བྱད། ཕན་ཤེས་སྨན། ལྟོ་ཤེས་རྩིས་མཁན། སྒྲ་ཤེས་
གཏོ་དགུ། ལྡིང་ཤེས་ཤ་བ། འཕུར་ཤེས་འཇུ་ཐིག འགྲོ་ཤེས་འཕྲུལ་བོན་དེ་རྣམས་ལ་
ཤེས་པ་ཅན་བཅུ་གཉིས་ཟེར་རོ། །ཤིན་ཏུ་དར་ཆེ་བ་བྱུང་ངོ༌། །དེ་ནས་ནམ་མཁའ་སྣང་བ་
མདོག་ཅན་ལ་བོན་སྤྱི་སྤུངས་ཞུས་ནས་གསུངས་སོ། །དེའི་སྲས་མུ་ཁྲི་བཙན་པོས་བསླབ་
པའི་དོན་གོ བསྒྲུབས་པའི་དོན་གྲུབ། བསྒོམ་པའི་དོན་རྟོགས་ནས་སྟག་གཟིག་ལ་སོགས་
འཛམ་བུ་གླིང་གི་ལོ་ཙ་བསྒྱུར། ཞང་ཞུང་ནས་མཁས་པ་ཆེན་པོ་བརྒྱ་དང་བཅོ་བརྒྱད་
གདན་དྲངས། ། བོད་དུ་བོན་གྱི་འདུ་གནས་ཆེན་པོ་བཞི་བཅུ་རྩ་ལྔ་བཙུགས།”
(༩༨ ཤ༤༩བ༤)ལས, “དུས་དེ་ཙམ་ན་རྒྱལ་པོ་མང་པོས་བཀུར་བ་རྗེའི་གདུང་རྒྱུད་ནི།
འཛམ་བུ་གླིང་ན་མང་ཞིང་ཆེ་བར་གྲགས་པའི་མེས་པོ་སེང་གེ་འགྲམ་གྱི་བརྒྱུད་པ་ནི་བོད་་་་
ན་མེད། རྒྱལ་ཁྲིམས་མེད་ཀྱང་བོན་ཁྲིམས་དར་ལས་རྒྱས་པས། བོན་ཁམས་བདེ་ཞིང་
སྐྱིད། གཤེན་ནམ་མཁའི་མདོག་ཅན་བོད་ན་བཞུགས་པའི་དུས་སོ། །དེ་ནས་བོད་ཀྱི་རྗེ་ལ་
སྔ་བ་ནི། བྱམས་མ་ལས། མང་པོས་བཀུར་བའི་རྒྱལ་རྒྱུད་ལས། འབུམ་ཕྲག་ཕྱེད་དང་
བཅུ་གསུམ་སོང་བའི་དུས་སུ། སྐྱ་སེང་གི་སྲས་སྤྲུགས་པ། བོད་ཀྱི་ཡུལ་དུ་སྒམ་ལྷ་སྲས་
དང་། དོག་ལྷ་བོན་པོ་ལ་སོགས་པ་ཤེས་པ་ཅན་བཅུ་གཉིས་ཀྱི་བོན་པོས། མཚན་བལྟ་ཁྲུས་
གསོལ་རྒྱལ་པོར་ཕྱུངས་པ་ནི་གཉའ་ཁྲི་བཙད་པོའོ། །དེའི་གོང་དུ་གཤེན་ནམ་མཁའི་



• 539 •
གཟི་ཡི་ཕྲེང་བ། །
མདོག་ཅན་བོད་དུ་བཞུགས་ནས་རྒྱལ་ཁྲིམས་མེད་ཀྱང་བོན་ཁྲིམས་བཟུངས་པས། བོད་
འདིར་རྒྱལ་པོ་བས་ཀྱང་བོན་པོ་སྔ་བའོ།།”
(༡༠)《གཟེར་མིག》(གཤེན་རབ་ཀྱི་མཛད་དོ་འབྲིང་བ།)དྲང་རྗེ་བཙུན་པ་གསེར་
མིག་གི་གཏེར་མ། ཇི་ལི་དཔར་མ་༡༩༦༥ཤ༥ ༡ང༤)ལས། “གཤེན་རབ་ཀྱིས་བོད་
ཀྱི་བོན་པོ་ལ། བོན་དུ་ལྷ་གསོལ་བ་དང་། འདྲེ་བཀར་བ་གཉིས་ཀྱི་ལུང་ཕོག ཡས་རྟགས་
སུ་རྩི་ཤིང་བན་བུན་དང་། ཁུག་ཤང་དང་གསེར་སྐྱེམས་བསྟན། ད་ལྟ་བོད་ཀྱི་ལྷ་འདྲེ་
ཐམས་ཅད་ཀུན་བོན་གྱིས་བོས་ན་མགོན་ལ། མཆོད་ན་འགྲོ་ཞིང་། བརྡུང་ན་ཐུབ་པ་སྟོན་
པའི་ཞལ་མཐོང་དུས་སུ་དབང་དུ་བསྡུས་པའི་རྟགས་ཡིན།”
(༡༡)《 སྒྲ་ཡི་དོན་སྡེབ་སྣང་གསལ་སྒྲོན་མེ》ཁུ་ཉི་མ་གྲགས་པ། ཇི་ལི་དཔར་མ།
༡༩༦༥
(༡༢）《སྲིད་པ་སྤྱི་སྟོང་།》(སྲིད་པ་སྤྱི་མདོས།)སངས་པོ་ཁྲི་ན་ཁོད། (དུས་
རབས་༦པ།) (བྲིས་མ།)མེ་རི་སྒར་དཔེ་མཛོད། །
(༡༣） 《གཡུང་དྲུང་བོན་གྱི་བསྟན་འབྱུང་།》དཔལ་ལྡན་ཚུལ་ཁྲིམས། (༡༩༠༢
– ༡༩༧༣）ལྡི་ལི་དཔར་མ་༡༩༧༢(ཤ༡༩༠ན༦)ལ་གསལ་བར་བསྟན། །
(༡༤) 《རྫོགས་པ་ཆེན་པོ་ཞང་ཞུང་སྙན་རྒྱུད་ཀྱི་བོན་མ་ནུབ་པའི་གཏན་་་་་
ཚིགས།》གྱེར་ཆེན་སྣང་བཞེར་ལོད་པོ། (དུས་རབས་༧པ།)རྡི་ལི་གསར་པ།
༡༩༦༨ (༢༦༠ ཤ༡ན༥)ལ་གསལ་བར་བསྟན། །
(༡༥）《ཞང་ཞུང་སྙན་རྒྱུད་ཀྱི་རྣམ་ཐར།》གྱེར་ཆེན་སྣང་བཞེར་ལོད་པོ། དུས་
རབས་༧པ། རྡི་ལི་གསར་པ། ༡༩༦༨(ཤ༡༠བ༥）ལས། །
“གསུམ་པ་རྫུས་སྐྱེས་ཅིང་ཡང་སྤྲུལ་པའི་སྟོན་པ་གསང་བ་འདུས་པ་དེས། ལྷ་
བོན་ཐོད་དཀར་ལ་གདམས། དེས་ཡེ་གཤེན་བསམ་འགྲུབ་ལ་གདམས། དེས་གྱེར་སྤུངས་
ལེགས་གྲུབ་ལ་གདམས། དེས་རྒྱུང་ཡར་བཙད་པོ་ལ་གདམས། དེས་ཁྲེ་སྲས་རྒྱལ་བ་ལ་
གདམས། དེས་ཞང་ཞུང་དགའ་རབ་ལ་གདམས། དེས་ར་སངས་བསོད་ནམས་བརྩེག་ལ་
གདམས། དེས་ཞང་ཞུང་བཀྲ་ཤིས་རྒྱལ་མཚན་ལ་གདམས། དེས་སྣང་བཞེར་ལོད་པོ་ལ་



• 540 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བརྒྱུད་དོ།།”
（༡༦) 《ཆོས་འབྱུང་མཁས་ པའི་ དགའ་སྟོན》དཔའ་ བོ་ གཙུག་ ལག་ ཕྲེང་་་་་
བ(༡༤༠༤– ༡༥༦༦)མི་རིགས་དཔེ་སྐྲུན་ཁང་།༡༩༨༦
༼སྟོད་ཆ་ཤ༥༦༢ང༡༢） ལས། “དེ་ལ་སྤྱིར་ཐུན་མོང་སྡེ་སྣོད་གསུང་བའི་ཆ་
ནས་བསྐལ་བཟང་འདི་ལ་སྟོན་པ་སྟོང་ཡིན་མོད་ཀྱང་འབྲས་བུ་གསང་སྔགས་རྫོགས་པ་་་་
ཆེན་པོ་སྟོན་པའི་དབང་དུ་བྱས་ནས་སྟོན་པ་བཅུ་གཉིས་ཏེ། རིག་པ་རང་ཤར་ཆེན་པོའི་
རྒྱུད་ལས། ཐོག་མ་མེད་པའི་དུས་ཀྱི་ཚེ། །དེ་ཡི་ནོར་བུ་རིན་ཆེན་སྟོར། །ནོར་བུ་སྟོར་བའི་
རང་བཞིན་གྱིས། །སྣང་མུན་གཉིས་ཀྱི་མཚམས་ནས་འོངས། །རྐྱེན་བཞི་དམིགས་པ་མ་
དག་པས། །དགའ་ལྡན་བརྩེགས་པའི་ཡུལ་དུ་འོངས། །རྟེན་ནི་པདྨ་དག་པ་ཡིན། །གསང་
སྔགས་རྒྱུད་ཆེན་བསྟན་པ་བཙུགས། །ཉེ་བའི་འཁོར་ནི་འཁྲུགས་པའོ། །རྒྱུད་ཀྱི་རྒྱལ་པོ་
ཐལ་འགྱུར་བཤད། །ཅེས་སོགས་དང་ཨ་ཏི་བཀོད་པའི་རྒྱུད་བཱི་མ་ལས་གཡུ་ཡིག་ཅན་དུ་
དྲངས་པ་ལྟར།
དང་པོ་ཚེ་ལོ་དཔག་མེད་ཀྱི་དུས་ཡུལ་དགའ་ལྡན་བརྩེགས་པར་སྔོན་གྱི་སྨོན་ལམ་
རྗེས་སུ་དྲན་པས་སྟོན་པ་ཁྱེའུ་སྣང་བ་བསམ་གྱིས་མི་ཁྱབ་པ་ཞེས་བྱ་བ་པདྨ་གསེར་གྱི་་་་
མདོག་ཅན་སྟོང་གི་དབུས་མ་ལས་བརྫུས་ཏེ་འཁྲུངས་ཤིང་པདྨ་སྟོང་པར་ང་དང་འདྲ་བའི་་
སྤྲུལ་སྐུ་སྟོང་སྣང་བ་ནི་བསྐལ་བཟང་གི་སངས་རྒྱས་སྟོང་འབྱུང་བའི་ལྟས་དང་ནམ་མཁའ་་
འཁོར་གྱི་སྐར་མ་འབུམ་ཕྲག་དྲུག་བཅུ་རྩ་བཞི་སྣང་བ་རྫོགས་ཆེན་གྱི་རྒྱུད་དེ་ཙམ་འབྱུང་་་་
བའི་ལྟས་སུ་བྱུང་ལ་འོད་ཆེར་གསལ་བའི་སྐར་མ་བཅུ་བདུན་བྱུང་བ་ནི་རྒྱུད་ཀྱི་གཙོ་བོ་་་་
བཅུ་བདུན་གྱི་ལྟས་སོ། །དེ་ལྟར་འཁོར་ལྟ་བུར་སྣང་བའི་སངས་རྒྱས་སྟོང་དང་རྩ་གཉིས་
ལ། ཐལ་འགྱུར་གྱི་རྒྱུད་ལྷའི་བྱའི་མཆུ་འགྱུར་གྱི་སྐད་ཀྱིས་བསྟན་ཏེ་ལྷའི་བུ་ཉི་མ་རབ་ཏུ་
སྣང་བྱེད་དང་དགའ་བྱེད་དབང་ཕྱུག་ཅེས་བྱ་བ་སེམས་དཔའ་གཉིས་ཀྱིས་བསྡུས་སོ།།
གཉིས་པ་ཚེ་ལོ་བྱེ་བ་གཅིག་གི་ཚེ་སྟོན་པ་ཁྱེའུ་འོད་མི་འཁྲུགས་ཉིད་འོད་ལྔའི་སྒོ་
ང་ལས་འཁྲུངས་ཏེ་འཁོར་མཁའ་འགྲོ་མ་འབུམ་ཕྲག་གཉིས་ལ་སྐུ་གསུང་ཐུགས་ཡོན་ཏན་
འཕྲིན་ལས་ཀྱི་རྒྱུད་ལྔ་ཁྱབ་འཇུག་ཟུར་ཕུད་ལྔ་པའི་སྐད་ཀྱིས་བསྟན་ཏེ་ཆོས་འདིས་གྲོལ་་་



• 541 •
གཟི་ཡི་ཕྲེང་བ།
བའི་བུད་མེད་དེ་ཙམ་ཞིག་འབྱུང་བའི་ལྟས་སོ།།
གསུམ་པ་ཚེ་ལོ་འབུམ་གྱི་ཚེ་གནས་དྲོད་གཤེར་འདུས་པ་འོད་དཀྱིལ་སྤུངས་པར་
སྟོན་པ་འཇིགས་པ་སྐྱོབ་པའི་ཡིད་ཀྱིས་བྱང་ཆུབ་སེམས་དཔའ་འབུམ་ཕྲག་དྲུག་ལ་རླུང་གི་་
སྒྲ་མ་ར་ཤ་ཤུ་ལས་དྲངས་ནས་འཁོར་བ་དོང་སྤྲུགས་ལ་སོགས་པའི་རྒྱུད་གསུངས་ཏེ་སྐྱེས་པ་
དེ་སྙེད་ཅིག་འདིས་གྲོལ་བའི་ལྟས་སོ།།
བཞི་པ་ཚེ་ལོ་བརྒྱད་ཁྲི་པའི་ཚེ་གནས་ཆགས་འབྱུང་མངལ་དུ་སྣང་བར་སྟོན་པ་་་
གཞོན་ནུ་རོལ་པས་རྣམ་པར་རྩེ་བས་འཁོར་གནོད་སྦྱིན་སྟོང་ལ་སེམས་སྡེ་རྩ་བའི་རྒྱུད་ལྔ་་་
དང་ཡན་ལག་གི་རྒྱུད་དྲུག་སྟེ་བཅུ་གཅིག་བསྟན།
ལྔ་པ་ནི་ཚེ་ལོ་བདུན་ཁྲི་པའི་ཚེ་སུམ་བཅུ་རྩ་གསུམ་གྱི་གནས་འཚོ་བྱེད་གཞོན་་་་
ནུའི་ལྡུམ་རར་དྲུག་པ་རྡོ་རྗེ་འཆང་གིས་འཁོར་སངས་རྒྱས་རབས་བདུན་དུ་སྣང་བ་རང་་་་་
བཀོད་ནས་འབད་བཅས་འབད་མེད་གཉིས་ཀ་དང་ལྡན་པ་སྟེ་ཕར་ཕྱིན་དྲུག་སུམ་བཅོ་་་་
བརྒྱད་ཀྱི་ཆོས་གསུངས།
དྲུག་པ་ཚེ་ལོ་དྲུག་ཁྲི་པའི་ཚེ་རི་རབ་བྱང་ཤར་གྱི་བང་རིམ་སྟེང་དུར་ཁྲོད་མེ་རི་
འབར་བར་སྟོན་པ་གཞོན་ནུ་དཔའ་བོ་སྟོབས་ལྡན་ཞལ་གསུམ་ཕྱག་དྲུག་ན་རིགས་དྲུག་གི་་
གྲོང་ཁྱེར་འཛིན་པ་གཅིག་གིས་བྱང་སེམས་སྤྲིན་གྱི་ཤུགས་ཅན་སོགས་བདུན་དང་མཁའ་་་
འགྲོ་དང་ལྷ་ཀླུ་དཔག་མེད་ལ་རིག་པ་རང་ཤར་ཆེན་པོའི་རྒྱུད་ལ་སོགས་པ་གསུངས།
བདུན་པ་ནི་ཚེ་ལོ་ཁྲིའི་དུས་སྟོན་པ་དྲང་སྲོང་ཁྲོས་པའི་རྒྱལ་པོ་ཕྱག་གཉིས་་་་་་
མདབ་བཟང་གི་བུ་འཛིན་པས་སྲིན་པོའི་ཡུལ་དུ་ལུའི་སྒྲ་དང་ལྡན་པའི་ཕུག་ཏུ་སྲིན་པོ་བྱེ་་་
བ་གཅིག་ལ་འདུལ་བའི་རྒྱུད་བཅུ་ལ་སོགས་པ་བསྟན།
བརྒྱད་པ་ཚེ་ལོ་ལྔ་སྟོང་བའི་ཚེ་བྱ་རྒོད་ཕུང་པོའི་རིར་སྟོན་པ་དགྲ་བཅོམ་པ་་་་་
གསེར་འོད་དམ་པས་ཉན་ཐོས་གྲངས་མེད་པ་ལ་འདུལ་བ་ཁྲི་ཕྲག་དཔག་མེད་གསུངས།
དགུ་པ་ཚེ་ལོ་སྟོང་གི་དུས་སོག་པོ་གཡུའི་སྨིན་མ་ཅན་གྱི་ཡུལ་དུ་སྟོན་པ་བརྩེ་བས་
རོལ་བས་བློ་གྲོས་ཀྱིས་བྱང་ཆུབ་སེམས་དཔའ་དཔག་མེད་ལ་ཕྲ་རྒྱུད་བདུན་ལ་སོགས་པ་་་་
གསུངས།
E



• 542 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཅུ་པ་ཚེ་ལོ་ལྔ་བརྒྱ་བའི་ཚེ་བྱ་རྒོད་ཕུང་རིར་སྟོན་པ་འོད་སྲུང་སྐྱེས་པོས་སྐར་མ་
འོད་བཟང་སོགས་བདུན་ལ་ལུང་ཨ་ནུ་སོགས་ཁྲི་ཕྲག་བརྒྱུད་བསྟན། །
བཅུ་གཅིག་པ་ནི་ཚེ་ལོ་སུམ་བརྒྱ་བའི་ཚེ་རྡོ་རྗེ་གདན་དུ་སྟོན་པ་མངོན་རྫོགས་་་་
རྒྱལ་པོས་རིགས་གསུམ་མགོན་པོ་ལ་ངེས་པའི་དོན་འབའ་ཞིག་གསུངས།
བཅུ་གཉིས་པ་ནི་ཚེ་ལོ་བརྒྱ་པའི་དུས་ཝ་ར་ཎ་སི་ལ་སོགས་པར་སྟོན་པ་ཤཱཀྱའི་་་
དབང་པོ་ཉིད་ཀྱིས་ཐེག་པའི་རིམ་པ་རྣམས་གསུངས་པ་སྟེ་སྟོན་པ་བཅུ་གཉིས་སོ། །ཅི་
བསྐལ་བཟང་འདིར་སྔོན་བྱོན་པའི་སངས་རྒྱས་འཁོར་བ་འཇིགས་ལ་སོགས་མི་འདྲེན་པར་
མ་གྲགས་པ་དེ་དག་འདྲེན་པ་ཅི་ཞེ་ན། འདུས་པ་སོགས་ཀྱང་སངས་རྒྱས་ཤཱཀྱ་ཐུབ་པ་དང་
མཐའ་མ་མོས་པ་མ་གཏོགས་པ་བསྐལ་བཟང་གི་སངས་རྒྱས་གཞན་ལ་ཐུན་མོང་གི་གདུལ་་
བྱ་སྔགས་ཀྱི་ཐེག་པ་མི་འབྱུང་བར་བཤད་པ་ཉིད་དང་ཁྱད་མེད་པར་རྫོགས་པ་ཆེན་པོ་ཉིད་
གདུལ་བྱ་ལ་ཇི་ལྟར་སྣང་བ་བརྗོད་པ་ཡིན་ལ་འཇམ་དཔལ་རྩ་བའི་རྒྱུད་སྔོན་ཚེ་ལོ་དཔག་་་་
ཏུ་མེད་པའི་དུས་གཙང་མའི་གནས་སུ་གསུངས་པར་བཤད་པ་བཞིན་ནོ།།”
（༡༧） 《རྩ་རྒྱུད་ཉི་སྒྲོན།》གྲ་བོ་སྒོམ་ཉག་གི་གཏེར་མ། ཇི་ལི་དཔར་མ།
༡༩༦༥ 【ཤ༡༡༤ན༦） ལས། “སྲས་ནི་ཀོང་ཙེ་འཕྲུལ་ཆུང་འཁྲུངས། །འཕྲུལ་བསྒྱུར་
རྩིས་ཀྱི་བསྟན་པ་བཞག།”
（༡༨）《རྒྱལ་གཤེན་རྣམ་ཐར།》བསྟན་འཛིན་རྣམ་དག(༡༩༢༦-)རྒྱ་གར་ཐོབ་
གསར་དཔར་མ། （ཤ༧༦༠ང༩)ལས། “ཡང་བཙུན་མོ་ཧོས་བཟའ་རྒྱལ་མེད་ལས།
སྤྲེལ་ལོ་སྟོན་ཟླ་ཐ་ཆུང་གི་ཚེས་བཅོ་ལྔ་ལ། མཚན་དང་ལྡན་པའི་སྲས་ཤིག་འཁྲུངས་ཏེ། དེ་
ཡང་བྲམ་ཟེས་མཚན་བརྟགས་བཟང་བར་བཅད་པས། འཇིག་རྟེན་གྱི་དབང་པོ་ཆེ་རྣམས་
ཀྱིས་ཞབས་ནས་བཏེགས་སོ། །མཚན་ཡང་དཔྱད་བུ་ཁྲི་ཤེས་སུ་བཏགས་སོ། །སྲས་དེ་
དགུང་ལོ་གསུམ་བཞེད་ནས་ཡབ་ལ་བོན་ཞུ་པའི་སྤོབས་པ་དང་ལྡན་པས། སྟོན་པ་ལ་བླ་ན་
མེད་པའི་མཆོད་པ་བཤམས་ནས་ཕུལ་ཏེ། གཡུང་དྲུང་བོན་གྱི་འཁོར་ལོ་བསྐོར་བར་ཞུས།
དཔྱད་རྒྱུད་ཉིད་ཁྲི་ཆིག་སྟོང་གཏན་ལ་ཕབ་ནས། དཔྱད་བུ་ཁྲི་ཤེས་ལ་གཉེར་དུ་གཏད་
དོ།།”



• 543•
གཟི་ཡི་ཕྲེང་བ།
（༡༩）《ཏུན་ ཧོང་ ཡིག་ རྙིང་ ནང་ བོད་ སྨན་ གྱི་ མྱེ་ བཙའ།》 [P. T.
༡༠༤༤ང༡༨༣） ལས། “དཔྱད་ཡིག་འདི་ནི་ཕྱག་སྦལ་ན་ཡང་མྱེད་དེ། དཔྱད་ཡིག་
ཐམས་ཅད་ལས་ཀྱང་བདུས་པའི་སྟེང་དུ་ཞང་ཞུང་གྱི་དཔྱད་ཕུགས་པ་དང་། སྦྱར་ཏེ་
བགྱིས་པ་ལགས་སོ།།”
（༢༠）《འཛམ་གླིང་མཐའ་དབུས་ཀྱི་རྣམ་བཞག་ཉེར་མཁོའི་སྣང་བ།》(དབྲ་སྟོན་
སྐལ་བཟང་བསྟན་པའི་རྒྱལ་མཚན་）ཁྱུང་པོའི་དཔར་མ།(ཤ༧ན༡）ལས། “ཞང་ཞུང་གི་
ཡུལ་ལ་སྒོ་ཕུག་བར་གསུམ་ལས། ཞང་ཞུང་ཕུག་པ་ནི། གངས་ཏི་སིའི་ནུབ་ཕྱོགས། ཟླ་བ་
གསུམ་ལྷག་གི་ལམ་ན་མེ་སག་གི་པར་སིག་དང་། བྷ་དག་ཤན་དང་། བྷ་ལག་སོགས་ཡོད་
པའི་ཡུལ་དང་ཉེ་བར། སྔོན་གྲོང་ཁྱེར་རྒྱལ་བ་མཉེས་ཚལ་བྱ་བ་དེར། རི་བོ་ཆེན་པོ་རྩེ་ལྔ་
པ་གསང་མཆོག་གི་སྐུ་རང་བྱུང་དུ་ཡོད་པ། རྒྱལ་གཤེན་མི་ལུས་བསམ་ལེགས་བྱོན་སྐབས་
རྒྱལ་མཁར་བ་ཆོད་ཅེས་པ་ཆགས།” (ཤརན༦): “སྨད་ཀྱི་ཤེ་ལེ་རྒྱ་སྐར་ཞེས། ཁྱུང་པོ་རི་
རྩེ་དྲུག་ཡིན་ལ། སུམ་པ་གླང་གི་གྱིམ་ཤོད་ཀྱང་ཟེར། ཁྱུང་པོའི་ཁོག་ཏུ་ཁྱུང་བོ་དཀར་ནག་
སེར་གསུམ་གྱི་གདན་ས་དང་། བློ་ལྡན་གྱི་གདན་ས་བྱ་ཟེར་སོགས་ན་ཁྱུང་པོ་སྟེང་ཆེན་
སོགས་དགོན་སྡེ་མང་། ནང་གསེས་ཚོ་པ་དགུ་དང་། བྱང་ཕྱོགས་ཀྱི་རྒྱ་སྡེ་ཉེར་ལྔ་སོགས་
ཕལ་ཆེར་སྡེ་ཡིན་ལ། དེའི་ནུབ་ཕྱོགས་ཨ་མདོ་སྟོད་པ་ཞེས། རྫུ་རྫ་སྒང་གི་རི་རྒྱུད་ཀྱི་
མཚམས་སུ་བྲག་དམར་རི་འདུས། སྤུ་རྒྱལ་གངས་དཀར། རྨ་ཡོ་ཀ་པ་སོགས་ཡོད།”
(༢༡)（འཛམ་གླིང་གངས་ཏི་སིའི་དཀར་ཆག་ཚངས་དབྱངས་ཡིད་འཕྲོག》
དཀར་རུ་རྟོགས་ ལྡན་ བསྟན་ འཛིན་རིན་ཆེན་(རྩོམ་ ལོ་ ༡༨༤༤) (བྲིས་ མ།)
ISMEO. ROME(ཤ༢༩ང༥]ལས།
“ཞང་ཞུང་སྒོ་ཕུག་བར་དུ་གསུམ་ལ་འང་གསུམ་མོ། །དེ་གང་ཞེས་ནའང་། ཞང་
ཞུང་གཡས་གོ་དང་གཡོན་གོ་དབུས་གོ་གསུམ་དུ་ཡོད་པ་ལ། དེ་ཡང་གཡས་ནི་ཕུག་ཤག་རི་
ཁྲོ་མོན་གྱི་རི་དང་། བར་ལ་ཡོ་གངས་ར་ཕྱིའི་རི་དང་། གོ་སྤོ་འདུས་གླིང་ཙའི་རི་དང་
གསུམ་མོ། །དེ་ལ་ཤར་དུའང་གཡོན་གོ་ཕུག་ཏེ་སེ་དང་མ་པ་གཡུ་ཚོ་བར་གོ་དང་ར་གཡུ་
མཚོ། བོད་དང་ལྷ་དང་གནམ་ཚོ་ཕྱུག་མོ་དང་གསུམ་མོ། །དེ་ལྟར་དུའང་དབུས་གོ་ནི།



• 544 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཕུག་ཁྱུང་ཆེན་སྤུངས་རེ་དང་ཁྱུང་ལུང་དངུལ་མཁར། བར་ལྷ་རི་གྱང་མདོ་དང་རྒྱལ་
མཁར་ཕན་གླིང་། གོ་ཤེ་ལེ་རྒྱ་སྒར་དང་ཁྱུང་ངོ་གཏེང་སྡོང་སོགས་གསུམ་མོ། ། ཡང་
ཤ༣༠ན༡）ལས། ཞང་ཞུང་གི་རྒྱལ་པོ་བྱ་རུ་ཅན་བཅོ་བརྒྱད་སྐོར་གསལ།”
（༢༢）《 སངས་རྒྱས་བསྟན་པ་སྤྱི་ཡི་འབྱུང་ཁུངས་ཡིད་བཞིན་ནོར་བུ་འདོད་པ་་་་
འཇོ་བའི་གཏེར་མཛོད།》ཀུན་གྲོལ་གྲགས་པ། (རྩོམ་ལོ་༡༧༦༦) རྒྱ་གར་ཐོབ་གསར་
དཔར་མ།༡༩༧༤ (༤ ༡༡ཤ༡༠༧ན༤)ལས། “དམུ་རིགས་གཤེན་གྱི་གདུང་རབས་
ནི། །ལྷ་ལས་གྲོལ་བ་མི་ཡི་བརྒྱུད། །ཡེ་སྨོན་རྒྱལ་དང་ཆུ་ལྕམ་ལས། །སྲས་གསུམ་ཆེ་བ་དམུ་
རྗེ་བཙད། །དེ་དང་ལྷ་མོ་འོད་གསལ་མར། །སྲས་བཞིའི་ཆེ་བ་དམུ་རྒྱལ་རིགས། །དེ་དང་
རྩྭ་ལྕམ་ནེ་གུང་གཉིས། །དམུ་རི་སྨུག་པོར་སྟོང་དཔྱལ་ཚོགས། ་ །རིན་ཆེན་སྒོང་ཞིག་
བལྟམས་པ་ལ། །མཚན་དང་ལྡན་པའི་མི་དྲུག་བྱུང་། །ཆེ་བ་དམུ་རྒྱལ་ཕྱྭ་དཀར་ཡིན། །དེ་
དང་ལྷ་ཟ་གུང་གྲགས་མ། །དམུ་རྒྱལ་བཙན་པ་གྱེར་ཆེན་ཏེ། །དེ་ལ་དམུ་རྒྱལ་ཐོག་རྗེ་
བཙན། །དེ་ལ་དམུ་རྒྱལ་ཐེམ་པ་སྐས། །དེ་སྲས་རྒྱལ་བོན་ཐོད་དཀར་རོ། །དེ་ལ་རྒྱལ་བ་
གཤེན་རབ་སྟེ། །སྐུ་ལས་སྤྲུལ་པའི་སྲས་མཆོག་དྲུག །ཆུང་ལྟག་སྟོང་ཚ་དབང་ལྡན་ནོ། །
དེ་སྲས་བཞི་ཡི་གཅེན་འོག་པ། །འབྲུག་གི་རྒྱལ་པོ་དེ་ཡི་སྲས། །ནམ་མཁའི་སྣང་བ་མདོག་
ཅན་ནོ། །དེ་སྲས་དམུ་རྒྱལ་ཁམ་པ་དང་། །དམུ་རྗེ་ཡོངས་རྒྱལ་གཉིས་སུ་འཁྲུངས། །དམུ་
རྒྱལ་དེ་ཡི་སྲས་བརྒྱུད་དུ། །བོད་རྒྱལ་མུ་ཁྲི་མན་ཆད་ནས། ཁྲི་སྲོང་ལྡེའུ་བཙན་ཡན་ཆད་
དུ། །རྒྱལ་རབ་བཞི་བཅུའི་བར་དག་ཏུ། །བོད་རྒྱལ་བླ་ཡི་མཆོད་གནས་མཛད།”།
（༢༣）《རྒྱལ་རབས་བོན་གྱི་འབྱུང་གནས།》ཁྱུང་པོ་བློ་གྲོས་རྒྱལ་མཚན།(རྩོམ་ལོ་
༡༤༣༩)རྒྱ་གར་ཐོབ་གསར་༡༩༧༤ （༡༢༣ཤ༦༢ན༥）ལས། “རྒྱལ་པོའི་ཐུགས་སུ་
གདོན་ཞུགས་ནས་རྫུན་དང་ཕྲམ་ལ་གསན་ཞིང་། སྲས་དབོན་གྱི་རིང་ལ་རྒྱལ་ས་བོན་ལ་
ཤོར་གྱི་དོགས་སྟེ་གཤེན་རྣམས་བསགས་ནས་གསུངས་པ། ཀྱེ་སྐུ་གཤེན་པོ་རྣམས་གསོན་
དང་། རྒྱལ་པོ་ང་ནི་དྲེགས་པ་དང་ལྡན། ཁྱེད་བོན་པོ་རྣམས་ནི་མཐུ་ཡི་དྲེགས་པ་དང་
ལྡན་པས། ཡུལ་འདིར་ངའི་རྒྱལ་སྲིད་དང་ཁྱེད་ཀྱི་བོན་སྲིད་གཉིས་མི་ཤོང་བས། ལྷ་བོན་
སྒོ་བཞི་དང་། གེ་ཁོད་ཐིས་འཕེན་དང་། གཅོ་གྱིལ་བུ་ལན་ཚ་རྣམས་བདག་གི་སྐུ་སྲུང་དུ་



• 545 •
གཟི་ཡི་ཕྲེང་བ།
བཞུགས་འཚབ། གཤེན་པོ་གཞན་རྣམས་བོད་རུ་བཞི་ལས་འདས་པར་གཤེགས་སམ།
ཡང་ན་ངའི་མངའ་འོག་ཏུ་བོན་མ་སྤྱོད་པར་སྡོད་དམ། ཁྱོད་བོན་པོ་རྣམས་འདམ་ཁ་གྱིས་
གསུངས།”
(༢༤)《བིཌཱུརྱ་དཀར་པོ་》སྡེ་སྲིད་སངས་རྒྱས་རྒྱ་མཚོ།་(༡༦༥༣——
༡༧༠༥）ལྷ་ཞོལ་དཔར་མ། [ཤ༡༤ན༧]ལས།“འུན་ཤིང་ཀོང་ཇོ་ས་ཕག་ལོ། བལ་མོ་
ཁྲི་བཙུན་ལྕགས་བྱི་ལོ། ཞང་བཟའ་ལི་ཏི་རྣམ་གསུམ་ལ། སྲས་མེད་ལོ་བར་གཅོད་དགོས་
ཞེས།” དང་། 《རྒྱལ་རབས་བོན་གྱི་འབྱུང་གནས།》（༡༤ ༡ཤ༧ ༡ན༡）ལས། “ཞང་
ཞུང་གི་ཡུལ་ནས་ཞང་ཞུང་ཟ་ཡིག་ཏིང་སྨན་ཅིག་བླངས་པས་ཞང་ཞུང་གི་ལྷ་གཤེན་རབ་་་་
བསྟན་པའི་གཙོ་བོ་དགུང་ལོ་གཅིག་པའི་ཚད་གདན་དྲངས་ནས་ཐེམ་ཐེན་ལྷ་ཁང་་་་་་
བཞེངས།”ཞེས་གསུང་ཡོད་ལ་ད་དུང་《བསྟན་པའི་རྣམ་བཤད་དར་རྒྱས་གསལ་བའི་སྒྲོན་
མ》སྤ་བཙུན་བསྟན་རྒྱལ་བཟང་པོ། (རྩོམ་ལོ་ ༡༣༤༥）རྒྱ་གར་ཐོབ་གསར་དཔར་མ།
༡༩༧༢ （༦༦༡ ཤར༧བ༡） ལས། རྒྱལ་པོ་སྲོང་བཙན་སྒམ་པོའི་རིང་ལ། རྒྱ་དཀར་
ནས་ཆོས་མེ་སྟག་ཙམ་ཞིག་བྱུང་། བཙུན་མོ་ཡང་། བྱམས་མ་ལས། ཞང་ཞུང་ནས་ཞང་
ཞུང་ཟ་ལིག་ཏིང་སྨན་བླངས་པས། ཞང་ཞུང་གི་ལྷ་གཤེན་རབ་བསྟན་པའི་གཙོ་བོ་རྒྱང་ལོ་
གཅིག་པའི་སྐུ་ཚད་གདན་དྲངས་ནས་ཐེམ་ཐེན་ལྷ་ཁང་བཞེངས།
(༢༥）སུ་ཛར་ལན་ཊིར་བོད་རིགས་གཞོན་ནུའི་མཐུན་ཚོགས་ཀྱིས་ལོ་ལྟར་་་་་
ཚོགས་འདུ་གནང་གི་ཡོད་པ་དེར། ཕྱི་ལོ་༡༩༧༦ལོར་ཕྲན་རང་ཆེད་བཅར་གྱིས་ཞང་
བོད་ཀྱི་ལོ་རྒྱུས་སྐོར་བཀའ་མོལ་དགོས་ཕེབས་བཞིན་ཕྲན་ནས་བོད་རིགས་གཞོན་ནུ་ཚོར་་
ཆེད་དུ་དམིགས་ཏེ་གཟིའི་ཕྲེང་བ་ཞེས་པ་འདི་བྲིས་པ་ལགས་ཤིང་། དེ་ནས་ལོ་གཅིག་
འདས་པ་སྟེ་༡༩༧༧ ལོར་ཕྲན་རང་ཚོགས་འདུ་དེར་ཕྱིན་པ་དེ་སྐབས་བོད་རིགས་གཞོན་་
ནུ་ཚོས་བོད་མི་ཤེས་ཡོན་ཅན་གྱི་རྒན་རིམ་རྣམས་ལ་ཆོས་སྲིད་ཀྱི་འབྲེལ་བའི་སྐོར་བཀའ་་་་
མོལ་ཞིབ་གསལ་གནང་སོང་བ་དེ་སྐོར་སྐབས་འདིར་ངས་དྲན་གསོས་བཞིན་པ་ལགས་སོ། །
(༢༦) དགེ་བ་བཅུ་ནི། ལུས་ཀྱི་སྒོ་ནས་སྲོག་གཅོད་པ། མ་བྱིན་ལེན་པ། ལོག་
གཡེམ་བྱེད་པ་གསུམ་དང་། ངག་གི་སྒོ་ནས་རྫུན་སྨྲ་བ། ཕྲ་མ་བྱེད་པ། ཚིག་རྩུབ་སྨྲ་བ།



• 546 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ངག་འཁྱལ་སྨྲ་བ་བཞི་དང་། ཡིད་ཀྱི་སྒོ་ནས་བརྣབ་སེམས། གནོད་སེམས། བདེན་དོན་
ལ་ལོག་པར་ལྟ་བ་གསུམ་བཅས་བཅུ་པོ་ནི་མི་དགེ་བ་བཅུ་ཡིན་ཞིང་། དེ་ལས་ལྡོག་པའི་ཆ་
རྣམས་ལ་ནི་དགེ་བ་བཅུ་ཞེས་བྱའོ། །
（༢༧) འདི་ནི་རིག་འཛིན་འཇིགས་མེད་གླིང་པའམ་མཚན་གཞན་རང་བྱུང་རྡོ་
རྗེ་མཁྱེན་བརྩེའི་འོད་ཟེར་(༡༧༢༩—༡༧༩༨）གྱིས་གསུངས་པའོ།། །།



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ།
• 547 •
ཏུན་ཧོང་ནས་ཐོན་པའི་དཔེ་རྙིང་
སྦས་པའི་རྒུམ་ཆུང་གི་ཕྱི་
མོའི་སྐོར་བཤད་པ།
སྦས་པའི་རྒུམ་ཆུང་གི་ཕྱི་མོའི་དཔེ་འདི་ནི། སྐུ་ཞབས་ཨའུ་
རེལ་སྟེའི་ན་ལགས་ནས། སྤྱི་ལོ་༡༩༠༦ནས་༡༩༠༨བར་ཐེངས་གཉིས་པའི་
དབུས་ཤར་འགྲུལ་བཞུད་ཀྱི་སྐབས་དེར་ཏུན་ཧོང་གི་བྲག་ཕུག་ནས་འཐོབ་་་་
པའི་དཔེ་རྙིང་གི་གྲས། དེང་དུས་དབྱིན་ཡུལ་གྱི་རྒྱལ་ས་ལོན་ཊོན་དུ་ཡོད་
པའི་ཨིཎྜི་ཡ་ཨོ་ཡྻསེ་དཔེ་མཛོད་ཁང་དུ་བཞུགས་པ་ཤིན་ཏུ་རིན་ཐང་ཆེ་བའི་
དཔེ་རྙིང་མ་ཞིག་རེད།
དཔེ་འདི་ནི་བོད་ཡིག་དབུ་ཅན་དང་དབུ་མེད་ཀྱི་ཚུགས་འདྲེས་མ་་
ཞིག་ཏུ་སྣང་ཞིང་། སྤྱིར་བཏང་ཏུན་ཧོང་གི་དཔེ་རྙིང་དེ་རིགས་ཀློག་སླ་པོ་དེ་
ཙམ་མེད་པ་དང་། ལྷག་པར་དུ་གནའ་དུས་ཀྱི་ཚིག་སྦྱོར་དེ་རིགས་དེང་དུས་



• 548 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀྱི་སྐད་དང་མཚུངས་མིན་ལ་བརྟེན་གོ་དོན་ཡང་རྟོགས་སླ་པོ་དེ་ཙམ་མེད་པ་
ཞིག་ཡིན་ནའང་། སྟབས་ལེགས་པ་ཞིག་ལ། སྦས་པའི་རྒུམ་ཆུང་གི་དཔེ་
འདི་ནི་ཀློག་བདེ་ཞིང་། རང་རེས་དཔེ་འདིར་ཞིབ་འཇུག་བགྱིད་སྐབས་བརྒྱ་
ཆའི་དགུ་བཅུ་གོ་དགུ་ལྷག་པའི་ཚིག་དོན་ཚང་མ་ཚེགས་མེད་དུ་ཀློག་ཐུབ་པ་
དང་། གོ་དོན་རྣམས་ཀྱང་ཚོད་དཔག་མ་དགོས་པར་ཐད་ཀར་ཤེས་ཐུབ་པ་
ཡོད་འདུག བརྒྱ་ཆའི་གཅིག་དེ་དག་ཀྱང་ཚིག་འབྲུ་མི་གསལ་བས་ཀློག་མི་
ཐུབ་པའམ། ཚིག་དོན་གོ་བརྡ་མི་འཕྲོད་པ་དེ་འདྲའི་གྲས་མིན་ནའང་།
ཕྱི་མོའི་དཔེ་འདི་ནི་བོད་ཀྱི་གནའ་བོའི་རྒྱལ་པོ་རྣམས་ཀྱི་སྐུ་དུས་སུ་བོད་ཀྱི་་་
གནའ་མི་ཚོའི་ལག་བྲིས་ཀྱི་ཡིག་རྙིང་ལོ་གྲངས་སྟོང་ཕྲག་བརྒལ་བའི་རིང་་་་་་
བྲག་རྡོ་དང་། བྱེ་མའི་གསེབ་ཏུ་གནས་པ་ཞིག་ཏུ་སོང་བར་བརྟེན། དེང་
དུས་ཀྱི་ཡིག་ཆ་དང་ཕྱོགས་གང་ཐད་ནས་མི་འདྲ་ཞིང་། དེ་དག་གི་དགོངས་
དོན་ཐད་ཀར་རྟོགས་ཐུབ་མིན་འགའ་རེ་འབྱུང་གི་ཡོད་འདུག་པ་ལ། ཁོ་
བོས་བསམ་གཞིགས་ནན་ཏན་གྱིས་དེ་དག་གི་སྐབས་སོ་སོའི་ཚིག་འགྲེལ་་་་་
གསལ་ཞིང་རྒྱས་པར་བཀོད་ཁུལ་བྱས་ཡོད། ཕྱི་མོའི་དཔེ་རྙིང་འདིའི་ཚིག་
སྦྱོར་སོགས་ཐུན་མོང་མ་ཡིན་པའི་ཁྱད་ཆོས་ཀྱང་། ཚིག་སྒྲུབ་དག་གི་ཚིག་སྣ་
ཐུང་ལ། ཚིག་སྒྲུབ་ཐུང་ངུ་རེས་ཀྱང་དགོངས་དོན་ཟབ་ཅིང་ཤིན་ཏུ་རྒྱ་ཆེ་
བར་བསྟན་པ་དེ་དག་གི་ཚུལ་ཡང་ཚིག་འགྲེལ་སྐབས་ལས་མངོན་ཐུབ་པ་་་་
འདི་ཡིན།
བར་སྐབས་ཤིག་ན་དཔལ་འཛིན་སོགས་བོད་ཀྱི་མཁས་པ་འགའ་་་
ཞིག་གིས་རྫོགས་པ་ཆེན་པོའི་རྒྱུད་ལུང་མན་ངག་གི་སྐོར་རྣམས་གནའ་དུས་་་
ནས་བྱུང་མྱོང་ཡོད་མེད་ཀྱི་སྐོར་ལ་དོགས་གཞི་མི་འདྲ་བ་འགའ་རེ་བསླངས་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 549 •
ཏེ་དགག་པ་ཅི་རིགས་བྱས་པའི་དཔེ་འགའ་ཞིག་བྱུང་འདུག་པ་དེ་དག་ལ།
ཀུན་མཁྱེན་ཀློང་ཆེན་རབ་འབྱམས་པ་དྲི་མེད་འོད་ཟེར་(༡༣༠༨
– ༡༣༦༣） དང་། སོག་ཟློག་པ་བློ་གྲོས་རྒྱལ་མཚན་
（ ༡༥༥༢—? ）སོགས་ཀྱིས་དགག་ལན་གསལ་རྒྱས་སུ་བཀྲད་ཟིན་པས་་་
བསྐྱར་དུ་བཟློ་དགོས་པ་དེ་ཙམ་མ་མཐོང་ནའང་། རིག་ལམ་ལ་ཤིན་ཏུ་བྱང་
བར་རློམས་པ་འགའ་ཤས་ཀྱིས་སླར་ཡང་དོགས་གཞི་ཅི་རིགས་བསླངས་་་་་་
ཤིང་། ཕལ་ཆེར་དཔལ་འཛིན་གྱི་ལད་མོའི་རྗེས་སུ་འབྲང་སྟེ་ནེ་ཙོའི་རིང་
ལུགས་འཛིན་པའི་སྒོ་ནས་སོ་སོའི་མཁས་ཁྱད་འདོན་བ་རེ་ཅི་རིགས་ཤིག་་་་་
བྱས་འདུག་པ་དེ་ཀུན་ཏུན་ཧོང་ནས་ཐོན་པའི་ཕྱི་མོའི་དཔེ་རྙིད་སྦས་པའི་་་་་་
རྒུམ་ཆུང་གི་གཞུང་འདི་དང་། རྫོགས་པ་ཆེན་པོ་སྔ་འགྱུར་ལྔའི་གཙོ་བོ་རིག་
པའི་ཁུ་བྱུག་གི་རྩ་འགྲེལ་དང་བཅས་པ་དེ་དག་གིས་དོགས་གཞིའི་བག་་་་་
ཆགས་ཐམས་ཅད་ཡོངས་སུ་བསལ་ཐུབ་པ་ཡིན། །
སྦས་པའི་རྒུམ་ཆུང་། རིག་པའི་ཁུ་བྱུག་གི་གཞུང་དེ་གཉིས་སུ་
རྫོགས་པ་ཆེན་པོའི་དགོངས་དོན་གསལ་བར་བསྟན་པ་ཙམ་དུ་མ་ཟད།
མཚན་རང་གི་ཐ་སྙད་ཀྱི་དབང་དུ་བྱས་ནའང་། རིག་པའི་ཁུ་བྱུག་གི་འགྲེལ་
པ་ལས། རྣལ་འབྱོར་གྱི་ལྟ་སྤྱོད་རྫོགས་པ་ཆེན་པོའི་ཚུལ། རིག་པའི་ཁུ་བྱུག་
གི་དོན་ཡིད་ལ་བརྣག་པར་བྱའོ། །ཞེས་བྱ་བས་དངོས་སུ་བསྟན་ལ། གཞན་
ཡང་རྩ་བའི་ཚིག་རྐང་ལྔ་པ་དང་དྲུག་པ་ལས། ཟིན་པས་སྩོལ་བའི་ནད་
སྤངས་ཏེ། །ལྷུན་གྱིས་གནས་པས་བཞག་པ་ཡིན། །ཞེས་བྱ་བས་རྫོགས་པ་
ཆེན་པོའི་དགོངས་པ་ཐུན་མོང་མ་ཡིན་པ་ལྷུན་གྱིས་གྲུབ་པར་བསྟན་པ་་་་
དང་། ཡང་འགྲེལ་པ་ལས། ཇི་བཞིན་པའི་ངང་ལས་མྱི་གཡོ་བར་བཞག་པ་



• 550 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡིན་ཏེ། གཟའ་གཏད་ཀྱི་རྩོལ་སྒྲུབ་མེད་དོ་ཞེས་བྱ་བའི་དོན་ཏོ། །ཞེས་
གཟའ་གཏད་མེད་པའི་དགོངས་པ་བསྟན་པ་དང་། ཡང་། དེ་ལྟར་ཐ་ཚིག་
རྣམ་བཞི་ཡང་ལྷུན་གྱིས་གྲུབ་པ་ཉིད་དུ་གནས་ཏེ། སྐྱེ་འགྲིབ་ཀྱི་སྐབས་མེད་
དོ། ཞེས་དང་། བྱང་ཆུབ་ཀྱི་སེམས་ལྷུན་གྱིས་གྲུབ་པས། བསྐྱེད་རྫོགས་བྱ་
མི་དགོས་པར་དཀྱིལ་འཁོར་གདོན་པ་ལྷུན་གྱིས་གནས་པ་ལ་མ་བཅོས་པར་་་་
གནས་པའོ། །ཞེས་པ་རྣམས་ཀྱིས་ལྷུན་གྱིས་གྲུབ་པ་དང་། བྱང་ཆུབ་ཀྱི་
སེམས་དང་། མ་བཅོས་པ་རྣམས་ཀྱི་བརྡས་བསྟན་པ་དང་། སྦས་པའི་
སྒུམ་ཆུང་གི་སྔོན་བརྗོད་ལས་ཀྱང་། ཕྱོགས་ནི་ཨ་ཏི་ཡོ་གར་གཏོགས་སོ། ། .
ཞེས་གསུངས་ཏེ། ཨ་ཏི་ནི་གདོད་མའི་དོན་ལ་འཇུག་ཅིང་། གདོད་མའི་
རྣལ་འབྱོར་ནི་རྫོགས་པ་ཆེན་པོའི་མཚན་བླ་དྭགས་ཤིག་ཡིན་པ་རྒྱུད་ལུང་་་་་ .
མན་ངག་ཀུན་ལས་གསལ་བས་འདིར་གསར་དུ་སྤྲོ་དགོས་པ་མ་མཐོང་། །
ཡང་སྔོན་བརྗོད་ཀྱི་ཚིག་དེ་གའི་མཇུག་ཐོག་ཏུ། ཁུངས་ནི་བྱང་ཆུབ་ཀྱི་
སེམས་ཀྱི་ལུང་ཐམས་ཅད་ནས་བྱུང་ངོ༌། །ཞེས་གསུངས་ཤིང་། འདིར་བྱང་
ཆུབ་ཀྱི་སེམས་ཞེས་བྱ་བ་ནི་ཡེ་གཞི་སྙིང་པོ་བྱང་ཆུབ་ཀྱི་སེམས་ཏེ། རྫོགས་པ་
ཆེན་པོ་ཞེས་བྱ་བ་དང་དོན་གཅིག་མཚན་གྱི་རྣམ་གྲངས་ཙམ་དུ་ཟད་དོ། །
གཞན་ཡང་སྔོན་བརྗོད་དེ་རང་ལས། དོན་ལས་མཚན་དུ་གསོལ་བ་
ནི།. ནམ་མཁའི་ཐིག་ལེའོ། །ཞེས་ཐིག་ལེ་ཆེན་པོའི་བརྡས་བསྟན་པ་དང་། །
ལྷག་པར་དུ་འདི་ལ་དོན་རྣམ་པ་ལྔ་ནི། ཀུན་ཏུ་བཟང་པོའི་རང་བཞིན་ལ་
ཕྱག་འཚལ་བར་བསྟན་པ་དང་གཅིག བྱང་ཆུབ་ཀྱི་སེམས་ཀྱི་རང་བཞིན་
བསྟན་པ་དང་གཉིས།. བྱང་ཆུབ་ཀྱི་སེམས་ཀྱི་དཔེ་མྱི་དམིགས་པར་བསྟན་པ་
དང་གསུམ། ཀུན་གཞི་མཁའ་དབྱིངས་རྣམ་པར་དག་པར་ངོ་བསྟན་པ་དང་



སྦས་པའི་རྒྱམ་ཆུང་གི་ཕྱི་མོའི་སྐོར་བཤད་པ།
• 551 •
བཞི། བྱང་ཆུབ་སེམས་ཀྱི་གོལ་ས་དང་སྒྲིབ་པ་བསྟན་པ་དང་ལྔའོ། །ཞེས་
གསུངས་པ་དེ་དག་གིས་རྫོགས་པ་ཆེན་པོའི་དགོངས་པ་ཆེས་གསལ་བར་་་་་་
བསྟན་པ་ཡིན།
བྱང་ཆུབ་སེམས་ཀྱི་ཐ་སྙད་འདི་ནི་རྫོགས་ཆེན་སྤྱི་དང་། ཁྱད་པར་
སེམས་ཀློང་སྡེ་གཉིས་ཀྱི་རྒྱུད་ལུང་རྣམས་ལ་ཆེས་ཆེར་གྲགས་ཤིང་། དོན་དུ་
ན་བྱང་ཆུབ་ཀྱི་སེམས་ལས་གཞན་པའི་རྫོགས་པ་ཆེན་པོ་ཞེས་བྱ་བ་ཅི་ཞིག་་་་་
ཀྱང་མེད། རྫོགས་ཆེན་ཞེས་པའི་ཐ་སྙད་ཙམ་ལ་འཁྲུལ་ནས་བྱང་ཆུབ་སེམས་
ཀྱི་གཞུང་རྣམས་རྫོགས་ཆེན་དུ་མ་ཤེས་པའམ། རྫོགས་པ་ཆེན་པོར་མཚན་གྱི་
རྣམ་གྲངས་མང་དུ་ཡོད་པའི་ཚུལ་ལ་རྨོངས་པ་ནི་ཚིག་གི་རྗེས་སུ་འབྲང་དྲག་
པས་དོན་གྱི་སྙིང་པོ་ཡོངས་སུ་སྟོར་བའི་མཁས་རློམ་ནེ་ཙོའི་བརྟུལ་ཞུགས་་་་་
ཅན་འགའ་ཤས་ཀྱི་ལུགས་ཙམ་སྟེ། ཡང་དག་པའི་བློ་གྲོས་ཀྱི་མིག་དང་ལྡན་
པ་རྣམས་ཀྱིས་ནི་རྫོགས་པ་ཆེན་པོའམ་སྙིང་པོ་བྱང་ཆུབ་ཀྱི་སེམས་མིང་ཚིག་་་
བརྗོད་པ་ཀུན་ལས་ཡོངས་སུ་འདས་པ་དེ་ནི་ཚིག་ལ་མ་རྟོན་དོན་ལ་རྟོན་པ་་་
འདི་ཀུན་གྱི་སྔོན་ཐོག་ཏུ་གོ་ཞིང་ཤེས་དགོས་པ་ཡིན།
གནུབས་ཆེན་སངས་རྒྱས་ཡེ་ཤེས་(༨༣༢—༩༤༢）རིན་པོ་ཆེས་
མཛད་པའི་གཞུང་ 《སྒོམ་གྱི་གནད་གསལ་བར་ཕྱེ་བ་བསམ་གཏན་མིག་་་་་
སྒྲོན་》ལས། དེ་ལ་ཀུན་གཞི་བྱང་ཆུབ་ཀྱི་སེམས་ལྷུན་གྱིས་རྫོགས་པ་ཆེན་པོ་
གཏན་ལ་དབབ་པའི་མན་ངག་གི་རྒྱལ་པོ་རྣལ་འབྱོར་པའི་མིག་ཅེས་བྱ་བའི་་་་
བསམ་གཏན་འདིའི་མཚན་གྱི་རྣམ་གྲངས་ནི། འཁོར་བའི་ཆུ་བོ་བཞི་ལས་
སྒྲོལ་བའི་ཕྱིར། ཐེག་པ་ཆེན་པོའི་གྲུའི་བསམ་གཏན་ཞེས་བྱའོ། །ཡོན་ཏན་
ཆེན་པོ་ཐམས་ཅད་ཀྱི་འབྱུང་གནས་སུ་གྱུར་པས། རིན་པོ་ཆེའི་བསམ་གཏན་



• 552 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཞེས་ཀྱང་བྱོའོ། །དགོངས་པའི་དོན་ཐམས་ཅད་འདིར་འདུས་པས། དོན་
བསྡུས་པའི་བསམ་གཏན་ཞེས་ཀྱང་བྱའོ། །ལྟ་བ་ཐམས་ཅད་མཐར་གཏུགས་
པས། ཞེ་ཕུགས་ཀྱི་བསམ་གཏན་ཞེས་ཀྱང་བྱའོ། །བག་ཆགས་ཀྱི་ལྗན་ལྗིན་
ཐམས་ཅད་འདག་པར་བྱེད་པས། ཆུ་བོ་ཆེན་པོའི་བསམ་གཏན་ཞེས་ཀྱང་
བྱའོ། །དཀོར་བདུན་ཆེན་པོ་མ་བཙལ་གྲུབ་པར་བྱེད་པས། དེད་དཔོན་ཆེན་
པོའི་བསམ་གཏན་ཞེས་ཀྱང་བྱའོ། །བསམ་གཏན་གྱི་གྲལ་རིམ་པར་བཀོད་
ནས་མཆོག་ཏུ་བསྟན་པས། ཁྱད་པར་ཆེན་པོའི་བསམ་གཏན་ཞེས་ཀྱང་
བྱོའོ། །འཁོར་བ་དང་རྩོལ་བའི་དགྲ་དཔུང་ཆེན་པོ་རིལ་གྱིས་ཀླན་ཀ་མི་རྙེད་
པས། རྫོང་ཆེན་པོའི་བསམ་གཏན་ཞེས་ཀྱང་བྱའོ། །འཁོར་བ་དང་ཞེན་རྩོལ་
གྱི་བསམ་པ་རིལ་བཅོམ་པས། དམག་དཔུང་ཆེན་པོའི་བསམ་གཏན་ཞེས་
ཀྱང་བྱའོ། །ས་རྣམས་མ་བགྲོད་ཅིག་ཅར་ནོན་པས། མགྱོགས་པ་ཆེན་པོ་
ཅང་ཤེས་ཀྱི་བསམ་གཏན་ཞེས་ཀྱང་བྱའོ། །རྒྱལ་བའི་གོ་འཕང་མ་བསྒྲུབས་
ལྷུན་གྱིས་རྫོགས་པས། གྲུབ་པ་ཆེན་པོའི་བསམ་གཏན་ཞེས་ཀྱང་བྱའོ། །ཕྱིན་
པ་མེད་པར་མཐར་ཕྱིན་པར་བྱེད་པས། ཐར་ལམ་ཆེན་པོའི་བསམ་གཏན་
ཞེས་ཀྱང་བྱོའོ། །ཆོ་འཕྲུལ་གྱི་མངོན་རྟོགས་ཐམས་ཅད་ཀྱི་འབྱུང་གནས་སུ་
གྱུར་པས། ཡ་མཚན་ཆེན་པོའི་བསམ་གཏན་ཞེས་ཀྱང་བྱའོ། །བྱ་བ་གང་ .
ཡང་མ་སྤངས་བླང་དུ་མེད་པས། སྤྱོད་པ་ཆེན་པོའི་བསམ་གཏན་ཞེས་ཀྱང་
བྱའོ། །ཐུན་མཚམས་མེད་པར་གསལ་བས། །ཁྱད་པ་ཆེན་པོའི་བསམ་
གཏན་ཞེས་ཀྱང་བྱའོ། །གང་དང་ཡང་མ་བྲལ་བས། སྙིང་རྗེ་ཆེན་པོའི་
བསམ་གཏན་ཞེས་ཀྱང་བྱའོ། །ཆེད་དུ་བྱ་བ་གང་ཡང་མེད་པས། ཉལ་བ་
ཆེན་པོའི་བསམ་གཏན་ཞེས་ཀྱང་བྱའོ། །འཁོར་བའི་གཅོང་སྙིང་ཆེན་པོ་



，.
སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 553 •
འབྱིན་པས། བདུད་རྩི་སྨན་ཆེན་པོའི་བསམ་གཏན་ཞེས་ཀྱང་བྱའོ། །གང་
ལའང་ཉམ་ང་བ་དང་བག་ཚ་བ་མེད་པས། རྒྱ་མཚོ་ཆེན་པོའི་བསམ་གཏན་
ཞེས་ཀྱང་བྱ་སྟེ། དཔེར་ན་རྡུལ་ཕྲ་རབ་དང་ཆུའི་ཐིགས་པ་བགྲངས་ཤིང་
ཤེས་པར་མི་རུང་ངོ༌། །འདིའི་མཚན་གྱི་མཐའ་ནི་ཤེས་པར་མི་རུང་ངོ༌། །
ཅིའི་ཕྱིར་ཞེ་ན། བསམ་གྱིས་མི་ཁྱབ་པའི་མཚན་གྱི་བདག་ཉིད་པའི་ཕྱིར་རོ། །
ཞེས་གསུངས་པ་དེ་དག་གིས་ཀྱང་རྫོགས་པ་ཆེན་པོ་དོན་ལ་རྟོན་པའི་ངེས་པ་
རྙེད་ཐུབ་པ་ཡིན། །
གདོད་མའི་རྣལ་འབྱོར་ཟབ་མོ་དེ་ལ་རྫོགས་པ་ཆེན་པོའི་མཚན་ཇི་
ལྟར་འཇུག་པའི་ཚུལ་ཡང་། 《བསམ་གཏན་མིག་སྒྲོན》ལས། དེ་ནས་ཐེག་
པའི་མཆོག་རྣལ་འབྱོར་གྱི་ཕུལ་ཡང་ཏོག རྒྱལ་བ་རིལ་གྱི་ཡུམ་ཨ་ཏི་ཡོ་གའི་
དོན་བསྟན་པ་ནི། མཚན་རྫོགས་པ་ཆེན་པོ་ཞེས་བྱ་སྟེ། ཅིའི་ཕྱིར་ཞེ་ན།
བསམ་གྱིས་མི་ཁྱབ་པའི་ཆོས་ཐམས་ཅད་མ་བཙལ་ལྷུན་རྫོགས་པའི་དོན།
གཅེར་གྲོལ་གོ་བར་བྱ་བའི་ཕྱིར་ཞིབ་ཏུ་བསྟན་ཏེ། ཞེས་གསུངས་པ་དང་།
ཡོངས་གྲགས་བཀའ་འགྱུར་གྱི་ཁྲོད་དུ་བཞུགས་པ་སརྦ་དྷམ་མ་ཧཱ་སནྣི་བོ་དྷི་་་
ཙིཏྟ་ཀུ་ལ་ཡ་རཱ་ཛ་ཞེས་པ་སྟེ། བོད་སྐད་དུ་ཆོས་ཐམས་ཅད་རྫོགས་པ་ཆེན་
པོ་བྱང་ཆུབ་ཀྱི་སེམས་ཀུན་བྱེད་རྒྱལ་པོ། ལེའུ་བཅུ་པ་ལས། ཀུན་བྱེད་ང་ནི་
རྫོགས་པ་ཆེན་པོ་སྟེ། །ང་ལ་མ་རྫོགས་པ་ནི་གང་ཡང་མེད། །ཅེས་ཀུན་བྱེད་
རྒྱལ་པོའི་མཚན་གྱིས་བསྟན་པ་དང་། ལེའུ་བཞི་བཅུ་པ་ལས། ཀུན་བྱེད་ང་
ཡི་རང་བཞིན་གཅིག་པུ་ལ། །འཁོར་གྱི་འདོད་པ་རྣམས་ཀྱིས་མིང་བཏགས་
པ། །ལ་ལས་བྱང་ཆུབ་སེམས་སུ་མིང་བཏགས་ལ། །ལ་ལས་ཆོས་ཀྱི་དབྱིངས་
སུ་མིང་ཡང་བཏགས། ལ་ལས་ནམ་མཁའི་ཁམས་སུ་མིང་ཡང་བཏགས། །



• 554 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལ་ལས་རང་བྱུང་ཡེ་ཤེས་མིང་ཡང་བཏགས། །ལ་ལས་ཆོས་ཀྱི་སྐུ་རུ་མིང་ཡང་
བཏགས། །ལ་ལས་ལོངས་སྤྱོད་རྫོགས་པར་མིང་ཡང་བཏགས། །ལ་ལས་སྤྲུལ་
པའི་སྐུ་རུ་མིང་ཡང་བཏགས། །ལ་ལས་སྐུ་གསུང་ཐུགས་སུ་མིང་ཡང་
བཏགས། །ལ་ལས་ཐམས་ཅད་མཁྱེན་པར་མིང་ཡང་བཏགས། །ལ་ལས་ཡེ་
ཤེས་བཞི་དང་གསུམ་དུ་བཏགས། །ལ་ལས་ཡེ་ཤེས་ལྔ་རུ་མིང་བཏགས་ལ། །
ལ་ལས་དབྱིངས་དང་ཡེ་ཤེས་མིང་བཏགས་པ། རང་འབྱུང་བྱང་ཆུབ་སེམས་
ནི་གཅིག་ལ་བཏགས། རང་འབྱུང་ང་ལ་མཐོང་ཚད་སྨྲས་པ་ཡིན། །ཞེས་
མཚན་གྱི་བྱེ་བྲག་སྣ་ཚོགས་པས་བསྟན་ཡོད། །
རྫོགས་ཆེན་སེམས་སྡེའི་རྒྱུད་ལུང་སོགས་ནས་གཙོ་ཆེར་བྱང་ཆུབ་་་
སེམས་གྱི་བརྡས་བསྟན་པ་དེ་ནི་ཐེག་པའི་རིམ་པ་སྤྱི་དང་སྒོ་བསྟུན་པ་ཞིག་་་་་
ཡིན་ངེས་ཏེ། ཐེག་པའི་རིམ་པ་གང་དུའང་བྱང་ཆུབ་ཀྱི་སེམས་ཡོངས་སུ་
གྲགས་ཤིང་། བྱང་ཆུབ་སེམས་ཀྱི་དོན་མཐར་ཐུག་པ་ནི་རྫོགས་པ་ཆེན་པོའི་
དགོངས་པ་ལས་མི་འདའ་ལ། རྫོགས་པ་ཆེན་པོའི་གནས་ལུགས་ཇི་བཞིན་
མངོན་དུ་མ་འགྱུར་གྱི་བར་དུ་བྱང་ཆུབ་སེམས་ཀྱི་དོན་མཐར་ཕྱིན་པའང་་་་
རྟོགས་པར་མི་འགྱུར་བ་སྟེ། ཐེག་ཆེན་མདོ་སྡེའི་དབང་དུ་བྱས་ན། བྱང་
ཆུབ་ཀྱི་སེམས་ཞེས་བྱ་བའི་ཐ་སྙད་དེ་ནི་བདེན་པ་གཉིས་ཀྱི་སྒོ་ནས་འཇོག་་་་
ཏེ། སྨོན་འཇུག་བྱང་ཆུབ་ཀྱི་སེམས་བསྐྱེད་པ་ལ་ཀུན་རྫོབ་བྱང་ཆུབ་ཀྱི་
སེམས་ཞེས་དང་། དེ་ལ་བརྟེན་ནས་སྟོང་པ་ཉིད་མངོན་སུམ་དུ་རྟོགས་པ་ལ་
དོན་དམ་བྱང་ཆུབ་ཀྱི་སེམས་ཞེས་བྱ་བ་ཡིན། དོན་དུ་བྱང་ཆུབ་ཀྱི་སེམས་
ཞེས་བྱ་བ་ནི་སྙིང་རྗེ་ཆེན་པོའི་ངོ་བོ་རྟོགས་བྱའམ་མངོན་དུ་འགྱུར་བྱ་་་་
གནས་ལུགས་ཟབ་མོ་སྟོང་པ་ཉིད་ཡིན་ལ། སྨོན་འཇུག་བྱང་ཆུབ་ཀྱི་སེམས་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 555 •
གཉིས་ནི་ཀུན་རྫོབ་བྱ་ཆུབ་ཀྱི་སེམས་ཏེ། སྟོང་ཉིད་དོན་དམ་པའི་གནས་
ལུགས་མངོན་དུ་བྱེད་པའི་ཐབས་སམ་ཆ་རྐྱེན་ཙམ་ལ་ཟེར་བ་ཡིན། དེ་ལྟ་
བུའི་སྟོང་ཉིད་ཟབ་མོ་དེ་ལ་ནི། རྒྱལ་བ་རིལ་བསྐྱེད་པའི་ཡུམ་ཆེན་མོ་ཤེས་
རབ་ཀྱི་ཕ་རོལ་ཏུ་ཕྱི་པ་ཞེས་གྲགས། དོན་དམ་པའི་དབང་དུ་བྱས་ན། སྨྲ་
བསམ་བརྗོད་དུ་མེད་པ། སྤྲོས་ཀུན་ཉེ་བར་ཞི་བ། རྣམ་ཐར་སྒོ་གསུམ་གྱི་
བདག་ཉིད་དུ་གནས་པས། གནས་ལུགས་རྫོགས་པ་ཆེན་པོ་ལས་མ་འདས་
ཀྱང་། ཚུར་རོལ་མཐོང་བའི་ངོར། གཟུགས་ནས་རྣམ་མཁྱེན་བར་གྱི་ཤེས་
བྱའི་ཆོས་ཀུན་བརྡ་དང་ཐ་སྙད་ཀྱི་སྒོ་ནས་སྟོང་ཉིད་བཅོ་བརྒྱད་དུ་གཏན་ལ་
འབེབས་ཤིང་། གཞལ་བྱའི་ཆོས་ཀུན་གྱི་ངོ་བོ་ཉིད་ནི་ཟབ་མོ་སྟོང་པ་ཉིད་ཀྱི་
གནས་ལུགས་དེ་ཙམ་དུ་ངེས་པས། དེ་ལ་དོན་དམ་པའི་བདེན་པ་ཞེས་བྱ་བ་
དང་། དེ་ཡང་ཤེས་བྱའི་ཆོས་ཀུན་གཞལ་བྱེད་ཀྱི་བློས་རྣམ་པར་གཞག་
ཅིང་། ཚད་མ་གསུམ་ཀྱིས་གཏན་ལ་འབེབས་པ་དེ་ལ་ཀུན་རྫོབ་ཀྱི་བདེན་པ་
ཞེས་བྱ་ལ། སྟོང་པ་ཉིད་དུ་གཏན་ལ་འབེབས་པའི་ཚེ། དེ་ལས་ལྷག་པ་བློས་
གཏན་ལ་དབབ་བྱ་ཅི་ཞིག་ཀྱང་མི་རྙེད་ཅིང་། བློ་དང་ཚད་མའི་རིག་པ་ལས་
ཡོངས་སུ་འདས་པ་ཞིག་མི་འབྱུང་ཐབས་མེད་པས། ཕ་རོལ་ཏུ་ཕྱིན་པ། །
ཞེས་སུ་གྲགས་པ་ཡིན། ཚུལ་དེའང་རྟོག་དཔྱོད་ཀྱི་སྒྲིབ་པ་དང་བཅས་པ་ནི།།
ཀུན་བྱེད་རྒྱལ་པོ་ལེའུ་སོ་བརྒྱད་པ་ལས། བྱང་ཆུབ་སེམས་པའི་མདོ་སྡེ་ནི། །
ཀུན་ཏུ་འོད་ཀྱི་ས་འདོད་པ། །བདེན་པ་གཉིས་ཀྱི་རྟོག་དཔྱོད་ཀྱིས། །ཆོས་
ཉིད་སྟོང་པ་ནམ་མཁར་འདོད། །ཨ་ཏི་ཡོ་གའི་བདེ་ཆེན་ནི། །རྟོག་དཔྱོད་
འདས་པའི་བྱང་ཆུབ་སེམས། །རྟོག་དཔྱོད་བཅས་ལ་མདོ་སྡེས་བསྒྲིབས། །
རྫོགས་ཆེན་རྟོག་དང་དཔྱོད་པ་ནི། །མདོ་སྡེ་དག་ཏུ་གོལ་བར་བཤད། །ཅེས་



• 556 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ངེས་དོན་ཡོངས་སུ་མ་རྫོགས་པར་བསྟན་པ་དང་། སྔགས་འོག་མའམ་ཕྱི་པ་
གསུམ་དུ་བྱང་ཆུབ་གྱི་སེམས་ཞེས་པའི་ཐ་སྙད་ཡོངས་སུ་གྲགས་ནའང་།
ངེས་དོན་ཡོངས་སུ་མ་རྫོགས་ཚུལ་ཡང་《ཀུན་བྱེད་རྒྱལ་པོ་》ལེའུ་སོ་བརྒྱད་པ་
ལས། ཀྲ་ཡ་རྡོ་རྗེ་འཛིན་འདོད་པ། །དག་པ་རྣམ་གསུམ་སྒོར་ཞུགས་ནས། །
གཟུང་འཛིན་དག་པའི་ཡུལ་ལ་གནས། ཨ་ཏི་ཡོ་གའི་བདེ་ཆེན་ནི། །གཟུང་
འཛིན་འདས་པའི་བྱང་ཆུབ་སེམས། །གཟུང་འཛིན་འདས་ལ་ཀྲི་ཡས་
བསྒྲིབས། །རྫོགས་ཆེན་གཟུང་དང་འཛིན་བྱེད་པ། །ཀྲ་ཡ་དག་ཏུ་གོལ་བར་
བཤད། །ཨུ་པ་ཧ་ཡི་ལྟ་སྤྱོད་ནི། །ཀྲ་ཡ་སྐྱོད་ཅིང་ཡོ་ག་བསྒྲུབ། །ལྟ་སྤྱོད་
འབྲེལ་བའི་དོན་མེད་པས། །གཉིས་སུ་མེད་པའི་དོན་མ་རྟོགས། །ཨ་ཏི་ཡོ་
གའི་བདེ་ཆེན་ནི། །གཉིས་སུ་མེད་པའི་བྱང་ཆུབ་སེམས། །གཉིས་སུ་མེད་
པའི་བྱང་ཆུབ་སེམས། །རྫོགས་ཆེན་གཉིས་སུ་འབྱེད་པ་ནི། །ཨུ་པ་ཡ་རུ་གོལ་
བར་བཤད། །ཡོ་ག་སྟུག་པོ་བཀོད་འདོད་པ། །མཚན་མ་ཡོད་མེད་སྒོར་
ཞུགས་ནས། །ཕྱག་རྒྱ་བཞི་ལ་གཙོར་བྱེད་དེ། །བླང་དོར་མེད་འཇུག་མི་
ནུས། །ཨ་ཏི་ཡོ་གའི་བདེ་ཆེན་ནི། །བླང་དོར་མེད་པའི་བྱང་ཆུབ་སེམས། །
བླ་དོར་མེད་ལ་ཡོ་གས་བསྒྲིབས། །རྫོགས་ཆེན་བླང་དང་དོར་བྱེད་པ། །ཡོ་ག་
དག་ཏུ་གོལ་བར་བཤད། ཅེས་གསུངས་པ་དེ་དག་གིས་གསལ་བ་ཡིན།
རྣལ་འབྱོར་ཆེན་པོའི་ལུགས་སུའང་བྱང་ཆུབ་ཀྱི་སེམས་དེ་ཉིད་ངེས་
དོན་མཐར་ཐུག་ཡིན་པའི་ཚུལ་《བསམ་གཏན་མིག་སྒྲོན་》ལས། རྣམ་པ་
གཅིག་ཏུ་（པད་མ་འབྱུང་གནས)། ཆོས་ཐམས་ཅད་རང་རིག་པ་བྱང་ཆུབ་
སེམས་སུ་སངས་རྒྱས་པར་བལྟ་བའི་གཞུང་ལུགས་ནི། དངོས་པོ་བརྟན་གཡོ་
ཅིར་སྣང་ཡང་། སྣང་བ་དེ་དག་ཐམས་ཅད་རང་རྒྱུད་པ་མེད་དེ། དཔེར་ན་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 557 •
གསེར་དུ་གཅིག་ཀྱང་མགར་བའི་ལག་གི་འདུ་བྱེད་ཀྱིས་བཙལ་ན། ཆོལ་
ཟངས་ལ་སོགས་པ་བྱས་ན་དྲི་སྣོད་ངན་པར་སྣང་ལ། སྐུ་གཟུགས་དང་།
བུམ་པར་བྱས་ན་བཟང་བར་མཆོད་པའི་གནས་སུ་རུང་བར་སྣང་ཡང་གེསར་
དུ་གཅིག་པ་ལྟར། ཆོས་ཐམས་ཅད་རང་གི་རིག་པ་བྱང་ཆུབ་སེམས་ལ་
མརྟོགས་ན་དེ་ཉིད་ལུས་དང་སྡུག་བསྔལ་གྱི་ཆོས་དངོས་པོ་སྣ་ཚོགས་སུ་རང་་་་
སྣང་ལ། རྟོགས་པའི་རིག་པ་ཉིད་སྐུ་གསུང་ཐུགས་ཀྱི་ཕྱག་རྒྱ་ལ་སོགས་པར་
སྣང་སྟེ། འོན་ཀྱང་གཞི་གཅིག་ལས་རྟོགས་མ་རྟོགས་ཀྱི་སྣང་བ་ཁོ་ནས།
བཞི་པོ་བྱང་ཆུབ་སེམས་ཀྱང་མཚན་ཉིད་གང་དུ་མ་ངེས་ལ། དངོས་པོ་
བཟང་ངན་གྱི་ཆོས་རྣམས་རང་རིག་པར་གསལ་ལོ། །ཞེས་དང་། བྱང་ཆུབ་
སེམས་ཀྱི་མཚན་ཉིད་ཇི་ལྟ་བུ་ཞེ་ན། རང་གི་རིག་པ་བྱང་ཆུབ་སེམས་ནི། ཕོ་
མོ་དང་རིགས་བརྒྱུད་མེད་པ། དབྱིབས་ཁ་དོག་གི་གཟུགས་མཚན་བྲལ་བ། །
དེ་དག་བཀོད་པ་ཡང་མེད་པ། ཐམས་ཅད་དུ་ཁྱབ་ཅིང་གསལ་ལ་མཚན་
ཉིད་མི་དམིགས་པ། ཅིར་ཡང་མི་རྟོག་པ། མ་བཅོས་མ་བྱས་མ་བརྟགས་མ་
བཟུང་མ་བསླད་པའོ། །ཞེས་གསལ་ནའང་། ཐབས་ལམ་གྱི་ཆ་ནས་ངེས་
དོན་ཡོངས་སུ་མ་རྫོགས་པ་ནི་ཀུན་བྱེད་རྒྱལ་པོ་ལེའུ་སོ་བརྒྱད་པ་ལས། མ་ཧ་
རྡོ་རྗེ་འཆང་འདོད་པ། ཐབས་དང་ཤེས་རབ་སྒོར་ཞུགས་ནས། རང་རྒྱུད་
དག་པའི་དཀྱིལ་འཁོར་ལ། བསྙེན་སྒྲུབ་རྣམ་བཞི་བསྒྲུབ་པར་བྱེད། ཨ་ཏི་ཡོ་
གའི་བདེ་ཆེན་ནི། རྩོལ་སྒྲུབ་འདས་པའི་བྱང་ཆུབ་སེམས། རྩོལ་སྒྲུབ་འདས་
ལ་མ་ཧས་བསྒྲིབས། རྫོགས་ཆེན་རྩོལ་སྒྲུབ་བྱེད་པ་ནི། མ་ཧ་ཡོ་གར་གོལ་
བར་བཤད། ཅེས་དང་། །ཡང་། ཨ་ནུ་དབྱེར་མེད་ས་འདོད་པ། །དབྱིངས་
དང་ཡེ་ཤེས་སྒོར་ཞུགས་ནས། །འདི་ལྟར་སྣང་བའི་ཆོས་རྣམས་ལ། །རྒྱུ་ནི་



• 558 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དག་པའི་དབྱིངས་ལྟ་ལ། །འབྲས་བུ་ཡེ་ཤེས་དཀྱིལ་འཁོར་ལྟ། ཨ་ཏི་ཡོ་གའི་
བདེ་ཆེན་ནི། །རྒྱུ་འབྲས་འདས་པའི་བྱང་ཆུབ་སེམས། །རྒྱུ་འབྲས་འདས་ལ་
ཨ་ནུས་བསྒྲིབས། །རྫོགས་ཆེན་རྒྱུ་འབྲས་གཉིས་ལྟ་ན། །ཨ་ནུ་ཡོ་གར་གོལ་
བར་བཤད། །ཅེས་པས་ཨ་ནུའི་ཐབས་ལམ་ཡང་ངེས་དོན་ཡོངས་སུ་མ་
རྫོགས་པར་བསྟན་པ་རྣམས་ཀྱིས་གསལ་བ་ཡིན།
རྫོགས་པ་ཆེན་པོའི་དགོངས་པ་འགྲེལ་ཚུལ་དང་། དགོངས་དོན་
དང་མཐུན་པའི་མཚན་གྱི་རྣམ་གྲངས་མི་འདྲ་བ་གཞན་ཡང་། 《བསམ་
གཏན་མིག་སྒྲོན་ལས།》 རེ་ཞིག་དགེ་བའི་བཤེས་གཉེན་གྱི་གཞེད་གཞུང་
འགའ་ཞིག་བསྟན་ཏེ། ལུགས་མི་མཐུན་པ་ནི། ཇི་སྐད་བསྟན་ཀྱང་ངོ་བོ་
འདྲ་བ་ལ། ལ་ལས་(བི་མ་མི་ཏྲ་ཨོ་རྒྱན་མ་ཧཱ་ར་ཙའི་བཞེད།) ནི་གཟའ་
གཏད་བྲལ་བར་བསྟན། དེ་བཞིན་དུ་ལྷུན་གྱིས་གྲུབ་པར་ལྟ་བ་(དགའ་རབ་
རྡོ་རྗེའི་བཞེད་》དང་། རང་བྱུང་གི་ཡེ་ཤེས་བུ་ལྟ་བ་(དགེ་སློང་མ་
ཀུན་དགའ་མའི་བཞེད་དང་། བྱ་བཙལ་དང་བྲལ་བར་ལྟ་བ་(འབུ་ཏ་ཀུག་
ཏའི་བཞེད་》དང་། བདེ་བ་ཆེན་པོར་ལྟ་བ་(ཤྲཱི་སེངྷ་དང་ཀུ་ཀུ་ར་ཙའི་
བཞེད་》དང་། གཉིས་སུ་མེད་པར་ལྟ་བ་（འཇམ་དཔལ་བཤེས་གཉེན་གྱི་
བཞེད་》དང་། ཐིག་ལེ་ཆེན་པོར་ལྟ་བ་(སུས་ཐུ་བོ་ར་ཚ་ཧ་ཏིའི་བཞིད་）
དང་། མཐའ་རིལ་མ་སྤངས་བྲལ་བའི་རང་ལུགས་ཆེན་པོར་ལྟ་བའོ། །
ཞེས་དགོངས་པ་སོ་སོར་བཀྲལ་བའི་མཚན་གྱི་རྣམ་གྲངས་མི་འདྲ་བ་རྣམས་་་
ཀྱིས་མཚོན། 《ཀུན་བྱེད་རྒྱལ་པོ།》 ལེའུ་གྱ་བཞི་པ་ལས་ཀྱང་། ལྷུན་གྲུབ་
རྫོགས་པ་ཆེན་པོའི་གནས་ལུགས་ཟབ་མོ་དེ་ལ་ཀུན་བྱེད་རྒྱལ་པོ་དང་། བྱང་
ཆུབ་ཀྱི་སེམས། རང་འབྱུང་ཡེ་ཤེས། ཆོས་ཀྱི་མེ་ལོང་། དོན་གྱི་ཐེག་པ། ལྟ་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 559 •
བའི་མེ་ལོང་། རྒྱལ་བའི་ཡུམ། རྒྱུད་ཀྱི་རྒྱལ་པོ། མ་བཅོས་དོན་གྱི་ལུང་།
ཀུན་གྱི་མདོ་ཞེས་པའི་མཚན་སྣ་ཚོགས་པའི་སྒོ་ནས་བསྟན་ཡོད།
སྤྱིར་མདོ་རྒྱུད་བཀའ་བསྟན་རྣམས་སུ་གཞི་བདེ་བར་གཤེགས་པའི་
སྙིང་པོ་སྤྲོས་པའི་རྣམ་པ་ཀུན་དང་བྲལ་ཞིང་། མཚན་མ་ཅིར་ཡང་དམིགས་
སུ་མེད་པ་དེ་ལ་སྟོང་པ་ཉིད་དམ། ཆོས་ཀྱི་དབྱིངས་ཞེས་པའི་བརྡ་ཁྱད་བྱས་
ཤིང་། སྟོང་ཞིང་བདག་མེད་པ་དེའི་རང་གདངས་གསལ་བའི་ཆ་ནས་རང་
འབྱུང་ཡེ་ཤེས་དང་། རྣམ་པ་ཀུན་ཏུ་མི་འགྱུར་བའི་ཆ་ནས་རྣམ་ཀུན་མཆོག་
ལྡན་དང་། དེའང་རྣལ་མའི་ཡིན་ལུགས་སུ་སོང་བས་གཉུག་མའི་སེམས་ཞེས་
སོགས་སུ་གྲགས་ནའང་། དོན་དུ་དབྱིངས་དང་ཡེ་ཤེས་གཉིས་སུ་མེད་པ་
སེམས་ཀྱི་ཆོས་ཉིད་དམ། གནས་ལུགས་དོན་དམ་པ། རྡོ་རྗེ་ལྟ་བུ་མི་འགྱུར་
བའི་བྱང་ཆུབ་ཀྱི་སེམས་དེ་ཁོ་ན་ཉིད་ལས་གཞན་དུ་ཐ་དད་པའི་ཆོས་གང་་་་་
ཞིག་ཀྱང་མེད། ཆོས་ཀྱི་དབྱིངས་ཟེར་ནའང་། དབྱིངས་ཀྱི་དོན་སྟོང་རྐྱང་
ཞིག་ལ་ངོས་མི་འཛིན་པར། འོད་གསལ་དང་འདུ་འབྲལ་མེད་པའི་རྣམ་ཀུན་
མཆོག་ལྡན་གྱི་སྟོང་པ་ཉིད་དང་། རང་འབྱུང་ཡེ་ཤེས་ཟེར་ནའང་། ཡུལ་
དང་ཡུལ་ཅན་གྱི་བརྡས་ཕྱེ་བའི་སྟོང་ཉིད་རྟོགས་པའི་ཡུལ་ཅན་གྱི་བློ་འདུས་་་
བྱས་མཚན་མ་ཅན་ཞིག་ཏུ་མི་འཛིན་པར། རང་བཞིན་གསལ་ནའང་འདུས་
བྱས་སུ་གདགས་པའི་མཚན་མ་རྡུལ་ཙམ་ཡང་མེད་པར་གོ་ཞིང་རྟོགས་དགོས་
པ་འདི་ནི་ཆོས་ཀུན་གྱི་ཡང་སྙིང་བཟོ་འཕྲུལ་གྱི་འཁོར་ལོའི་གནད་གསང་་་་་་
དང་འདྲ་བ་ཞིག་ཏུ་གལ་ཆེ་བར་སེམས། དེ་བས་ན་རྫོགས་པ་ཆེན་པོ་ནི་ཡེ་
གཞི་སྙིང་པོ་བྱང་ཆུབ་ཀྱི་སེམས་འོད་གསལ་གདོད་མའི་གནས་ལུགས་འདུས་
མ་བྱས་པའི་བདག་ཉིད་དེ།་ ཆོས་ཐམས་ཅད་ཀྱི་གནས་ལུགས་མཐར་



• 560 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གཏུགས་སའང་དེ་ཙམ་ལས་གཞན་མེད། དེའི་ངང་ནས་འཁོར་འདས་ཀྱི་
སྣང་བ་ཀུན་ཤར་ཞིང་། ཤར་དུས་ཉིད་དུ་ངང་དེར་གནས་བཞིན་པ་ལས་
གཞན་པའི་ཆོས་ཅི་ཞིག་ཀྱང་མི་སྲིད་པ་འདི་ནི་མཐར་ཐུག་གི་གྲོལ་སའང་་་་་
ཡིན་པས། འདི་ལ་ནི་གནས་ལུགས་དོན་དམ་པའི་ཆོས་སྐུ་ཞེས་བྱ་ཞིང་། ཡེ་
གཞི་དེ་ལ་འཁྲུལ་གྲོལ་གཉིས་སུ་མེད་པས། མཉམ་པ་ཆེན་པོ་དང་། དེ་ཉིད་
སྤྲོས་པའི་མཐའ་ཐམས་ཅད་ལས་ཡོངས་སུ་འདས་པས། ཀ་ནས་དག་པ་
དང་། དེའང་སྟོང་རྐྱང་ནམ་མཁའ་ལྟ་བུ་མ་ཡིན་པར་རང་གསལ་རིས་མེད།
རྒྱ་ཆད་ཕྱོགས་ལྷུང་བྲལ་བར་ལྷུན་གྱིས་གྲུབ་པ་དང་། འཁོར་འདས་ཀྱི་སྣང་
བ་ཀུན་གྱི་འབྱུང་གནས་ཡིན་པས། ཐུགས་རྗེ་ཀུན་ཁྱབ་ཅེས་བྱ་བ་ཡིན། དེ་
ལྟར་རང་གྲོལ་ཁྱད་པར་ཅན་གྱི་མྱུར་ལམ་ཟབ་མོ་རྫོགས་ཆེན་ཨ་ཏི་ཡོ་ག་དེ་་་
ནི་《རིག་པའི་ཁུ་བྱུག་》ལས། ཟིན་པས་རྩོལ་བའི་ནད་སྤངས་ཏེ། །ལྷུན་གྱིས་
གནས་པས་བཞག་པ་ཡིན། །” ཞེས་ཡེ་ནས་ལྷུན་གྱིས་གྲུབ་པའི་གནས་ལུགས་
དེ་ཀའི་ངང་བཞིན་དུ་གཞག་པས་རང་སར་གྲོལ་བའི་རང་གྲོལ་ཉིད་དུ་་་་་
བསྟན་པ་དང་། 《སྦས་པའི་རྒུམ་ཆུང་།》 ལས་ཀྱང་། སྐྱེ་དང་བྲལ་བའི་
བྱང་ཆུབ་ལ། །བྱང་ཆུབ་རྒྱུ་འབྲས་ཡོངས་ཀྱིས་མེད། །ཅེས་རྒྱུ་འབྲས་ཀྱི་ཆོས་
ཐམས་ཅད་ལས་ཡོངས་སུ་འདས་པ་རང་གྲོལ་མངོན་སུམ་པའི་བདག་ཉིད་དུ་
བསྟན་པ་དེ་ནི་སྒྱུར་ལམ་དང་། སྤང་ལམ་གྱི་རིམ་པ་རྣམས་ལས་ཆེས་མྱུར་བ་
དང་། ངེས་དོན་གྱི་མཐར་ཐུག་པ་ཉིད་དུ་གསལ་བར་བསྟན་པ་ཡིན།
གསང་སྔགས་བླ་མེད་སྤྱི་དང་། ཁྱད་པར་སྔགས་རྙིང་མའི་ལུགས་
སུ་གྲགས་ཆེ་བའི་ཨ་ནུ་ཡོ་གའི་རྒྱུད་སྡེ་ཆེན་པོ་རྣམས་སུ་རྫོགས་པ་ཆེན་པོའི་་་
དགོངས་པ་ངེས་པར་དུ་བསྟན་ནའང་། ལམ་གྱི་རིམ་པར་སྒྱུར་ལམ་དང་།



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 561 •
རང་གྲོལ་འདི་གཉིས་ལ་ཁྱད་ཤིན་ཏུ་ཆེ་བ་ཡོད། རྣལ་འབྱོར་བླ་ན་མེད་
པའམ། མ་ཧ་ཡོ་གའི་ལུགས་ཀྱི་སྒྱུར་ལམ་གྱི་དབང་དུ་བྱས་ན། ལམ་ཉམས་
སུ་ལེན་པའི་རྣལ་འབྱོར་པ་དེས། ཐོག་མར་བསྐྱེད་རིམ་ལ་བརྟན་པ་ཐོབ་
ངེས་པར་བྱས་ཏེ་ད་གཟོད་རྫོགས་རིམ་ལ་རིམ་གྱིས་འཇུག་པ་དང་། མཐར་
བསྐྱེད་རྫོགས་ཟུང་འཇུག་གི་རིམ་པས་རྩེ་གཅིག་དང་། སྤྲོས་བྲལ། རོ་
གཅིག སྒོམ་མེད་བཅས་རྣལ་འབྱོར་རྣམ་པ་བཞིའི་སྒོ་ནས་ཕྱག་རྒྱ་ཆེན་པོའི་
རྟོགས་པ་མངོན་དུ་བྱེད་པ་དང་། ཨ་ནུ་ཡོ་གའི་སྒྱུར་ལམ་གྱི་དབང་དུ་བྱས་
ན། སྐད་ཅིག་མར་སྣང་སྲིད་དག་པ་ལྷའི་དཀྱིལ་འཁོར་བརྟེན་དང་རྟེན་པའི་
རང་བཞིན་ཇི་ལྟར་ཡིན་པ་ལ་ཡིན་པར་ངོ་ཤེས་པའི་སྒོ་ནས་བསྐྱེད་པའི་རིམ་
པར་ཅིག་ཆར་དུ་འཇུག་པ་དང་། དེ་ནས་རྫོགས་པའི་རིམ་པ་རྩལ་དུ་འདོན་
ཞིང་། མཐར་དབྱིངས་དང་ཡེ་ཤེས་གཉིས་སུ་མེད་པ་དག་མཉམ་ཆེན་པོའི་
ངང་གནས་པ་དང་། མི་གཡོ་བ། མཉམ་པ་ཉིད། ལྷུན་གྱིས་གྲུབ་པ་བཅས་
ཏིང་ངེ་འཛིན་རྣམ་པ་བཞིའི་སྒོ་ནས་ལྷུན་གྲུབ་རྫོགས་པ་ཆེན་པོ་མཉམ་རྗེས་
རིས་མེད་ཀྱི་དགོངས་པ་ཟབ་མོ་མངོན་དུ་བྱེད་པས། རང་གྲོལ་དང་སྒྱུརརུ་
ལམ་འདི་གཉིས་གཞི་རྩའི་སྟེང་ནས་མི་འདྲ་བ་ཡིན་ལ། སྤང་ལམ་ནི་དེ་ལས་
ཀྱང་ཆེས་མི་འདྲ་བ་ནི་བཤད་མ་དགོས།
སྦས་པའི་རྒུམ་ཆུང་གི་གཞུང་འདི་མཛད་པ་པོ་ནི། གཞུང་འདི་
རང་གི་སྔོན་བརྗོད་ལས། བྱང་ཆུབ་ཀྱི་སེམས་འདི་སློབ་དཔོན་ནི། མཁྱེན་
རབ་ཀྱི་མཆོག་སངས་རྒྱས་སྦས་པས་མཛད་དོ།།” ཞེས་སངས་རྒྱས་སྦས་
པའམ། ལེགས་སྦྱར་སྐད་དུ་“བུདྡྷ་གུ་སྟ”གསལ་བར་བསྟན་ཡོད།
སངས་རྒྱས་སྦས་པའི་མཚན་འབྲི་སྟངས་ལ་མི་འདྲ་བ་འགའ་ཙམ་་་



--
• 562 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཡོད་འདུག་པ་ནི་《བཻ་རོའི་འདུ་འབག་ཆེན་མོ》ལས་“བྷ་དྷ་ཀུག་ཏ་” ཞེས་པ་
དང་། ཡང་“འབུ་ཏ་ཀུ་ཏ་”ཞེས་སམ། “བྷ་ཏ་ཀུ་ཏ་”ཞེས་གསལ་བ་དང་།
འདྲ་འབག་ལས་འབྲི་སྟངས་གཞན་ “བུ་ཏ་ཀུག་ཏ་” ཞེས་དང་། “འབུ་ཏ་
ཀུག་ཏ་” ཞེས་པ་སྟེ། གཞུང་གཅིག་གི་ནང་དུའང་སྐབས་སོསར་ལེགས་སྦྱར་
གྱི་སྒྲ་འབྲི་སྟངས་མི་འདྲ་བ་དུ་མ་ཞིག་བྱུང་སྣང་བ་དང་། 《བསམ་གཏན་
མིག་སྒྲོན་》ལས་“འབུ་ཏ་ཀུག་ཏ་”ཞེས་དང་། “འབུ་ཏེ་ཀུག་ཏ་”ཞེས་པ་ལྟ་
བུའི་འབྲི་སྟངས་མི་འདྲ་བ་རྣམས་དང་། བཻ་རོའི་རྒྱུད་འབུམ་དུ་བཞུགས་
པའི་མན་ངག་གི་བཤད་ཐབས་ལས་ “བུད་ད་” “ཀུག་ཏ་” ཞེས་གསལ་བ་་་
དང་། གཡུང་སྟོན་རྡོ་རྗེ་དཔལ་（༡༢༨༤——༡༣༦༤）ཀྱིས་མཛད་
པའི་《སེམས་སྡེ་མ་བུ་བཅོ་བརྒྱད་ཀྱི་དགོངས་པ་ངོ་སྤྲད་པའི་ཐབས་རིག་པ་་
རྩལ་གྱི་དབང་བཅོ་བརྒྱད་བསྐུར་བའི་ཆོག་ཁྲིགས་བླ་མའི་ཞལ་ཤེས་ཞེས་བྱ་་་
བ་》ལས་ “བུ་དྡྷ་གུ་སྟ་” ཞེས་གསལ་བ་སོགས་ཀྱིས་མཚོན་པ་ཡིན། དེ་ལ་ཡ་
མཚན་དགོས་པ་ནི་འགའ་ཡང་མེད་དེ། ཆེས་སྔ་བའི་དཔེ་རྙིང་རིན་ཐང་
བྲལ་བ་དེ་དག་ཨོ་རྒྱན་གྱི་སྐད་དང་། ལེགས་སྦྱར་ཤེས་མཁན་ནམ། མི་ཤེས་
མཁན་དུ་མ་ཞིག་བརྒྱུད་དེ། དཔེ་ནས་དཔེ་རུ་བཤུས་པའི་ཡིག་རྙིང་གི་
མངོན་རྟགས་ཁྱད་པར་ཅན་ཞིག་ཡིན་པ་གསལ་པོར་བསྟན་པ་ཡིན།
དུས་ཕྱིས་ཀྱི་མཁས་པ་ཕལ་མོ་ཆེས་སངས་རྒྱས་སྦས་པ་སྟེ་བུ་དྡྷ་གུ་་་
པ་དང་། སངས་རྒྱས་གསང་བ་སྟེ་བུདྡྷ་གུཧུ་འདི་གཉིས་སློབ་དཔོན་གཅིག་
གི་མཚན་གྱི་རྣམ་གྲངས་སུ་ངོས་འཛིན་གྱི་ཡོད་འདུག་ནའང་། སངས་རྒྱས་
སྦས་པ་ནི་སློབ་དཔོན་ཆེན་པོ་ཤི་སེ་དྷ་པྲ་བྷའི་བླ་མ། རྫོགས་ཆེན་སེམས་སྡེའི་
བླ་བརྒྱུད་དུ་ཡོངས་སུ་གྲགས་པའི་སློབ་དཔོན་ཆེན་པོ་ཞིག་ཡིན་ལ། སངས་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 563 •
རྒྱས་གསང་བ་ནི་བོད་ཀྱི་རྒྱལ་པོ་ཁྲི་སྲོང་ལྡེའུ་བཙན་(༧༩༠--༨༤༤)
དང་། ཆོས་རྒྱལ་ཁྲི་རལ་པ་ཅན་(༨༦༦—༩༠༡)རྣམས་ཀྱི་དུས་སུ་གངས་
ཏི་སེར་ཕེབས་བཞུགས་གནང་མཁན། མ་ཧཱ་ཡོ་གའི་བསྟན་སྲོག་འཛིན་པའི་
སློབ་དཔོན་ཆེན་པོ་དེ་ཉིད་ཡིན་པས། དེ་གཉིས་ཀྱི་དུས་ཀྱང་མི་མཉམ་ལ།
ལོ་རྒྱུས་དང་བརྒྱུད་པའང་མི་མཉམ་པས་ནོར་འཁྲུལ་གྱི་དོགས་གཞི་དགོས་པ་
ཅིའང་མེད།
《བཻ་རོའི་འདྲ་འབག་ཆེན་མོ།》ལས། “དེས་བྷུ་རྟ་ཀུག་ཏ་ཞེས་བྱ་
བ། དགེ་སློང་རིག་པའི་གནས་ཐམས་ཅད་ལ་མཁས་པ། ཁྱད་པར་དུ་གསང་
སྔགས་མ་ཧཱ་ཡོ་གའི་དོན་ལ་མཁས་པ་ཞིག་ཡོད་དེ། ” ཞེས་མ་ཧཱ་ཡོ་གའི་དོན་
ལ་མཁས་པའི་རྣལ་འབྱོར་པ་ཞིག་ཡིན་པར་བཤད་པས། སངས་རྒྱས་གསང་
པ་ཡིན་ནམ་སྙམ་པའི་དོགས་པའང་མི་དགོས་ཏེ། སྤྱིར་མ་ཧཱ་ཡོ་ག་ཞེས་པ་ནི་
རྒྱུད་སྡེ་གོང་མ་ཀུན་ལ་འཇུག་པ་སྟེ། རྣལ་འབྱོར་དང་། རྣལ་འབྱོར་ཆེན་པོ་
ཞེས་རྒྱུད་སྡེ་གོང་འོག་རྣམ་པ་གཉིས་སུ་ཕྱེ་བའི་སྐབས་སུ། མ་ཧཱ་ཡོ་ག་སྟེ་
རྣལ་འབྱོར་ཆེན་པོ་ནི་རྒྱུད་སྡེ་གོང་མ་ཀུན་གྱི་སྤྱི་མིང་དུ་གྲགས་པ་ཡིན། དེའི་
ཚུལ་གནུབས་ཆེན་སངས་རྒྱས་ཡེ་ཤེས་ཀྱིས་བསམ་གཏན་མིག་སྒྲོན་དུ་ཙེའན་
མན་རིམ་གྱིས་འཇུག་པའི་གཞུང་བསྟན་པའི་ལེའུ། སྟོན་མུན་ཅིག་ཆར་
འཇུག་པའི་ལུགས་བསྟ་པའི་ལེའུ། རྣལ་འབྱོར་ཆེན་པོའི་གཞུང་བཤད་པའི་
ལེའུ། རྫོགས་པ་ཆེན་པོའི་གཞུང་རྒྱས་པར་བཀོད་པའི་ལེའུ་སྟེ་ལེའུ་བཞིར་
ཕྱེས་ཏེ་གསུངས་ཤིང་། དེའི་སྐབས་སུ་རྣལ་འབྱོར་ཆེན་པོ་ཞེས་པ་དེས་རྒྱུད་
སྡེ་གོང་མ་ཀུན་མཚོན་པར་མཛད་པས་ཀྱང་ཤེས་ཐུབ། དེར་མ་ཟད་མ་ཧཱ་ཡོ་
ག་ལ་མཁས་པ་ཙམ་གྱིས་སངས་རྒྱས་གསང་བ་ཡིན་དགོས་པའི་ངེས་པ་མེད་་་་



• 564 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལ། སངས་རྒྱས་སྦས་པ་མ་ཧཱ་ཡོ་ག་ལ་མཁས་པ་མིན་པའི་ཤེས་བྱེད་ཀྱང་མེད་
པ་ཡིན།
གཡུང་སྟོན་རྡོ་རྗེ་དཔལ་གྱིས་ སེམས་སྡེ་མ་བུ་བཅོ་བརྒྱད་ཀྱི་་་་
དགོངས་པ་ངོ་སྤྲད་པའི་ཐབས་རིག་པ་རྩལ་གྱི་དབང་བསྐུར་བའི་ཆོག་ཁྲིགས་
ཀྱི་སྐབས་སུ། རྫོགས་པ་ཆེན་པོ་སེམས་སྡེའི་དབང་བཅོ་བརྒྱད་པོ་དེ་དག་
རྫོགས་ཆེན་གྱི་རིག་འཛིན་ཆེན་པོ་བཅོ་བརྒྱད། བཻ་རོ་ཙ་ནའི་རྩ་བའི་བླ་མ་བཻ་
སེདྷ་དང་བཅུ་དགུའི་དགོངས་ཉམས་རྡོ་རྗེའི་གླུ་རེ་དང་སྦྱར་ཏེ་དགོངས་པ་་་
ངོ་སྤྲོད་གནང་འདུག་ཅིང་། དགོངས་ཉམས་དེ་དག་རྫོགས་པ་ཆེན་པོའི་
གཞུང་གང་གི་དགོངས་པ་ཡིན་པའི་སེམས་སྡེ་མ་བུ་བཅོ་བརྒྱད་ཀྱི་གཞུང་སོ་་་
སོའི་མཚན་དང་། རིག་འཛིན་སུའི་དགོངས་ཉམས་ཡིན་པ་དང་། དགོངས་
པའི་གླུ་སོ་སོའི་མཚན་བཅས་གསལ་བར་བསྟན་པ་དེ་དག་ནི།
༡. ཁྱུང་ཆེན་གྱི་དགོངས་པ། རྒྱལ་པོ་དྷ་ཧེ་ན་ཏ་ལོའི་ཆོས་ཉིད་
ཀློང་རྡོལ་གླུའི་བསམ་གཏན།
༢. རིག་པའི་ཁུ་བྱུག་གི་དགོངས་པ། སྲས་ཐུ་བོ་རཱ་ཛ་ཧ་སྟིའི་རིག་
པ་ཀློང་རྡོལ་གླུའི་བསམ་གཏན། །
༣. ནམ་མཁའ་ཆེའི་དགོངས་པ། སྲས་མོ་སཱ་རཱ་ནིའི་ཡེ་ཤེས་ཀློང་
རྡོལ་གླུའི་བསམ་གཏན།
༤. ཐིག་ལེ་དྲུག་པའི་དགོངས་པ། ཀླུ་རྒྱལ་འཇོག་པོའི་བདེ་བ་ཀློང་
རྡོལ་གླུའི་བསམ་གཏན།
༥. རྩལ་ཆེན་གྱི་དགོངས་པ། ཁྱིའི་རྒྱལ་པོ་ཀུ་ཀུ་རཱ་ཛའི་བྱང་སེམས་
ཀློང་རྡོལ་གླུའི་བསམ་གཏན།



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། ་ • 565 •
༦. སེམས་སྒོམ་གྱི་དགོངས་པ། ན་གརྫུ་ནའི་དབྱིངས་ཀློང་རྡོལ་
གླུའི་བསམ་གཏན།
༧. རྨད་བྱུང་གི་དགོངས་པ། ཁྱིའི་རྒྱལ་པོ་ཕྱི་མའི་འབྱུང་ལྔ་ཡེ་ཤེས་
ཀློང་རྡོལ་གླུའི་བསམ་གཏན།
༨. ཡིད་བཞིན་ནོར་བུའི་དགོངས་པ། གནོད་སྦྱིན་མོ་བྱང་ཆུབ་ཀྱི་
དངོས་གྲུབ་ཀློང་རྡོལ་གླུའི་བསམ་གཏན།
༩. རྩེ་མོ་བྱུང་རྒྱལ་གྱི་དགོངས་པ། སྨད་འཚོང་མ་བུདྡྷ་མ་ཏིའི་རྩོལ་
མེད་ཀློང་རྡོལ་གླུའི་བསམ་གཏན།
༡༠. སྤྱི་གཅོད་ཀྱི་དགོངས་པ། འཇམ་དཔལ་བཤེས་གཉེན་ཕྱི་མའི་
གསང་བ་ཀློ་རྡོལ་གླུའི་བསམ་གཏན།
༡༡. སྤྱི་ཆིངས་ཀྱི་དགོངས་པ། ཨཱརྱ་པ་ལོའི་ནམ་མཁའ་ཀློང་རྡོལ་
གླུའི་བསམ་གཏན།
༡༢. བདེ་བ་ཕྲ་བཀོད་ཀྱི་དགོངས་པ། ཨོ་རྒྱན་གྱི་མཁན་པོ་དྷ་ཧེའི་
ཕྲིན་ལས་ཀློང་རྡོལ་གླུའི་བསམ་གཏན།
༡༣. སྲོག་གི་འཁོར་ལོའི་དགོངས་པ། དྲང་སྲོང་བྷི་ཤ་ཏིའི་རང་
བྱུང་ཀློང་རྡོལ་གླུའི་བསམ་གཏན།
༡༤. རིན་པོ་ཆེ་ཀུན་འདུས་ཀྱི་དགོངས་པ། སྲས་མོ་གོ་མ་དེ་ཝིའི་
སྐྱེ་མེད་ཀློང་རྡོལ་གླུའི་བསམ་གཏན།
༡༥. སྐྱེ་མེད་རང་རིག་གི་དགོངས་པ། ཁ་ཆེའི་རྒྱལ་པོ་རབ་སྣང་གི་
ཆོས་སྐུ་ཀློང་རྡོལ་གླུའི་བསམ་གཏན།
༡༦. བདེ་འབྱམས་ཀྱི་དགོངས་པ། རྒྱལ་པོ་དེ་ཝ་རཱ་ཛའི་སྐུ་གསུམ་



• 566 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀློང་རྡོལ་གླུའི་བསམ་གཏན།
༡༧. ནམ་མཁའི་རྒྱལ་པོའི་དགོངས་པ། བྷརྨ་རཱ་ཛའི་གྲོལ་བ་ཀློང་
རྡོལ་གླུའི་བསམ་གཏན།
༡༨. རྗེ་བཙུན་དམ་པའི་དགོངས་པ། བུདྡྷ་གུ་པའི་ཤེས་རབ་ཀློང་
རྡོལ་གླུའི་བསམ་གཏན།
༡༩. སེམས་སྡེ་སྤྱིའི་དགོངས་པ། ཤི་སེ་དྷའི་རིན་པོ་ཆེ་ཀློང་རྡོལ་
གླུའི་བསམ་གཏན། ཞེས་བྱ་བ་རྣམས་ཀྱིས་གསལ་བ་ཡིན།
དེ་བཞིན་དུ་བུདྡྷ་གུཔས་རྩོལ་མེད་སྙིང་པོའི་དོན་བཙལ་བར་་་་་་
དགོངས་ནས། དེ་ཝ་ར་ཛ་ལ་དགོངས་པའི་དོན་ཞུས་པས་རྫོགས་པར་གནང་
ནས། སྙིང་པོའི་དོན་དྲིལ་ཏེ་དགོངས་ཉམས་གསུངས་པའི་ཚུལ་《བཻ་རོའི་
འདྲ་འབག》ལས་གསལ་བར་བཤད་པ་དེས་ཀྱང་། བུདྡྷ་གུཔ་ནི་རྫོགས་ཆེན་
སེམས་སྡེའི་རིག་འཛིན་བརྒྱུད་པའི་ནང་ནས་གཙོ་བོའི་དྲངས་ཤིག་ཡིན་པ་་་་
གསལ་བར་བསྟན་པ་དང་། ལྷག་པར་དུ་བཻ་རོའི་རྒྱུད་འབུམ་དུ་བཞུགས་
པའི་མན་ངག་བཤད་ཐབས་ལས། དེ་ལྟར་སློབ་དཔོན་དགའ་རབ་རྡོ་རྗེས་
འཇམ་དཔལ་བཤེས་གཉེན་ལ་བཤད་པ། དེས་བྱང་ཆུབ་ཀྱི་སེམས་ཡང་དག་
པའི་དོན་འདི། རྒྱལ་པོའི་སྤྱོད་ཡུལ་ཡིན་པའི་ཕྱིར། རྒྱལ་པོ་འདའ་ཧེ་ན་ཏ་
ལོ་ལ་བཤད། དེས་སྲས་ཐུ་བོ་ཧ་ཏི་ལ་བཤད་དོ། །དེས་སྲས་མོ་ས་རཱ་ནི་ལ་
བཤད། དེས་རྒྱལ་པོ་ཡོན་ཏན་ལག་གི་བུ་མོ་གནོད་སྦྱིན་མོ་བྱང་ཆུབ་ལ་
བཤད། དེས་ཁ་ཆེའི་མཁན་པོ་རབ་སྣང་ལ་བཤད། དེས་ཨུ་རྒྱན་གྱི་མཁན་
པོ་མ་ཧཱ་ར་ཙ་ལ་བཤད། དེས་སྲས་མོ་གོ་མ་དེ་བྱི་ལ་བཤད། དེས་ཨ་རྱ་ཨ་ལོ་
ཀེ་ལ་བཤད། དེས་ཁྱིའི་རྒྱལ་པོ་གུ་གུ་ར་ཙ་ལ་བཤད། དེས་དྲང་སྲོང་བ་ཤ་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 567 •
ཏི་ལ་བཤད། དེས་སྨད་འཚོང་མ་བདག་ཉིད་མ་ལ་བཤད། དེས་ན་ག་འཛུ་
ན་ལ་བཤད། དེས་གུ་གུ་ར་ཙ་ཕྱི་མ་ལ་བཤད། དེས་འཇམ་དཔལ་བཤེས་
གཉེན་ཕྱི་མ་ལ་བཤད། དེས་ལྷའི་མཁན་པོ་མ་ཧ་ར་ལ་བཤད། དེས་བུད་དྷ་
ཀུག་ཏ་ལ་བཤད། དེས་ཤི་སེདྷ་ལ་བཤད། དེས་དགེ་སློང་མ་ཀུན་དགའ་མ་
ལ་བཤད། དེས་བྱེ་མ་ལ་མུ་ཏྲ་ལ་བཤད། དེས་གུ་གུ་ར་ཙ་ཕྱི་མན་ཆད་བྱེ་མ་
ལ་ཡན་ཆད་གདུང་རབས་བདུན་པོ་དང་། འཕགས་པའི་བཻ་རོ་ཙ་ན་དང་
བརྒྱད་ནི་ཕྱི་འགྱུར་གྱི་གདུང་རབས་བརྒྱད་དོ། །ཞེས་པས་ཤིན་ཏུ་གསལ་བ་
ཡིན་
སློབ་དཔོན་སངས་རྒྱས་གསང་བའི་ལོ་རྒྱུས་ཉུང་བསྡུས་ཁ་གསལ་བ་
ནི། ཇོ་ནང་པ་ཏཱ་ར་ནཱ་ཐ་（༡༥༧༥—?)མཆོག་གིས་མཛད་པ། 《དམ་
པའི་ཆོས་རིན་པོ་ཆེ་འཕགས་པའི་ཡུལ་དུ་ཇི་ལྟར་དར་བའི་ཚུལ་གསལ་བར་་་
སྟོན་པ་དགོས་འདོད་ཀུན་འབྱུང་ཞེས་བྱ་བ་》ལས། དེ་ལས་སངས་རྒྱས་
གསང་བ་ནི། ཝཱ་རཱ་ཎཱ་སིའི་གནས་ཤིག་ཏུ་འཕགས་པ་འཇམ་དཔལ་བསྒྲུབས་
པས་ནམ་ཞིག་ན་བྲིས་སྐུ་བཞད། དངོས་གྲུབ་ཀྱི་རྫས་བ་དམར་སེར་གྱི་མར་
ཁུ་ཡང་ཁོལ། མེ་ཏོག་རྙིང་པ་རྣམས་ཀྱང་ཁ་འབུས་པས། དངོས་གྲུབ་ཀྱི་
ལྟས་སུ་མཁྱེན་ཀྱང་། ཐོག་མར་མེ་ཏོག་འབུལ་ལམ། མར་ཁུ་འཐུང་ངམ་
སྙམས། ཐེ་ཚོམ་དུ་ཅུང་ཟད་ལུས་པ་གནོད་སྦྱིན་མོ་ཞིག་གིས་གེགས་བྱས་ཏེ་
སློབ་དཔོན་གྱི་འགྲམ་པར་ ཐལ་ལྕག་བརྒྱབ་པས་སློབ་དཔོན་ཅུང་ཟད་་་་་་
བརྒྱལ། བརྒྱལ་བ་སངས་ཙ་ན། བྲིས་སྐུ་རྡུལ་གྱིས་གོས། མེ་ཏོག་རྙིད། མར་
ཁུ་ཡང་བོ། འོན་ཀྱང་རྡུལ་ཕྱིས། མེ་ཏོག་དབུ་ལ་ཕུལ། མར་གང་ཡོད་
བཏུངས་པས་སྐུ་ལུས་ནད་ཐམས་ཅད་དང་བྲལ་ཞིང་ཤིན་ཏུ་ཡང་སྟོབས་དང་



• 568 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལྡན་པ་དང་། བློ་གྲོས་ཤིན་ཏུ་རྣོ་ཞིང་མངོན་ཤེས་དང་ལྡན་པར་གྱུར།
སངས་རྒྱས་ཞི་བས་རྫས་དང་བྲིས་སྐུ་སོགས་གང་གི་ཡང་སྤྲོས་པ་མེད་པར་་་་་
བསྒོམས་པས་ཀྱང་སངས་རྒྱས་གསང་བ་དང་ཡོན་ཏན་མཚུངས་པར་ཐོབ།
དེ་ནས་དེ་གཉིས་རི་པོ་ཏ་ལར་བྱོན། རི་རྩ་བ་ན་འཕགས་མ་སྒྲོལ་མ་ཀླུ་
ཚོགས་ལ་ཆོས་སྟོན་པ་བཞུགས་ཀྱང་རྒན་མོ་བ་ལང་གི་ཁྱུ་ཆེན་པོ་འཚོ་བར་་་་་
མཐོང་། རི་སྐེད་ན་ཁྲོ་གཉེར་ཅན་མ་ལྷ་མ་ཡིན་དང་། གནོད་སྦྱིན་གྱི་ཚོགས་
ལ་ཆོས་སྟོན་པ་ཡང་བུ་མོར་ལུག་གི་ཁྱུ་ཆེན་པོ་འཚོ་བར་གཟིགས། རིའི་རྩེ་
མོར་ཕྱིན་པ་ན་འཕགས་པ་སྤྱན་རས་གཟིགས་ཀྱི་རྡོ་སྐུ་གཅིག་ལས་མི་གདའ་་་
སྐད། འོན་ཀྱང་སངས་རྒྱས་ཞི་བས་གནས་འདི་ན་ཕལ་པ་ག་ལ་ཡོད། །
བདག་རང་སྣང་བ་མ་དག་པ་ཡིན། འདི་རྣམས་སྒྲོལ་མ་ལ་སོགས་པ་ཡིན་ནོ་
སྙམ་ནས་ཡིད་ཆེས་ཆེན་པོ་བྱས་ནས་གསོལ་བ་བཏབ་པས། ཐུན་མོང་གི་
ཡོན་ཏན་ཅི་འདོད་པར་བསྒྱུར་ནུས་པའི་རྫུ་འཕྲུལ་དང་། མངོན་ཤེས་སོགས་
དཔག་ཏུ་མེད་པ་དང་། མཆོག་གི་ཡོན་ཏན་སྔོན་མ་བསླབས་པའི་ཆོས་
ཐམས་ཅད་ཀྱང་ཤེས་ཤིང་། གནས་ལུགས་ནམ་མཁའ་དང་མཉམ་པའི་དོན་
རྟོགས་པ་ཞིག་བྱུང་། སངས་རྒྱས་གསང་བས་ཡིད་མ་ཆེས་བཞིན་དུ་གསོལ་
བ་བཏབ་པས། ཞབས་ས་ལ་མི་རེག་པར་འགྲོ་བ་ཙམ་གྱི་དགོངས་གྲུབ་ཅིག་
ཐོབ། དེར་རྒན་མོ་ན་རེ། ཁྱོད་རི་ཁ་བ་ཅན་གྱི་གངས་ཏི་སེར་སོང་ལ་སྒྲུབ་
པ་གྱིས་ཞེས་ལུང་བསྟན། ཚུར་འོང་པ་ན་སངས་རྒྱས་ཞི་བ་ལ་དངོས་གྲུབ་
གང་ཐོབ་དྲིས་པས། ཇི་ལྟར་བྱུང་བའི་ཚུལ་བརྗོད། དེར་གྲོགས་ཀྱིས་དངོས་
གྲུབ་ཆེན་པོ་ཐོབ་པ་ལ་ཕྲག་དོག་གི་རྣམ་རྟོག་བྱུང་བས། དེ་མ་ཐག་ཏུ་ཞབས་
ས་ལ་མི་རེག་པའི་དངོས་གྲུབ་ཀྱང་ཉམས། སླར་ཡུན་རིང་དུ་བཤགས་པ་



སྦས་པའི་རྒྱམ་ཆུང་གི་ཕྱི་མོའི་སྐོར་བཤད་པ། • 569 •
བྱས་པས་སོར་ཆུད་ཟེར། དེ་ནས་ཝཱ་རཱ་ཎཱ་སིར་ལོ་འགའ་ཞིག་ཆོས་གསུངས།
ཡང་འཕགས་པ་འཇམ་དཔལ་གྱིས་སྔར་བཞིན་བསྐུལ་བས། རི་ཏི་སེར་བྱོན་
ནས་སྒྲུབ་པ་མཛད་པས་རྡོ་རྗེ་དབྱིངས་ཀྱི་དཀྱིལ་འཁོར་ཆེན་པོ་ཡང་ནས་་་་་་
ཡང་དུ་ཞལ་གཟིགས་ཤིང་། འཕགས་པ་འཇམ་དཔལ་དང་མི་ལབ་པ་བཞིན་
དུ་གྱུར། མི་མ་ཡིན་ཐམས་ཅད་བྲན་དུ་འཁོལ། ལས་ཚོགས་དང་ཐུན་མོང་
གི་དངོས་གྲུབ་ལ་མངའ་བསྒྱུར་བ་ཞིག་བྱུང་། དེའི་ཚེ་བོད་ཀྱི་རྒྱལ་པོ་ཁྲི་སྲོང་
ལྡེའུ་བཙན་གྱིས་དབས་མཉྩ་ཤྲཱི་ལ་སོགས་པ་སྤྱན་འདྲེན་དུ་བཏང་ཡང་འཇམ་
དཔལ་གྱིས་བཀའ་མ་གནང་བས་མ་བྱོན། དེ་རྣམས་ལ་ཀྲི་ཡོག་སྡེ་གསུམ་
བཤད། རྡོ་རྗེ་དབྱིངས་ཀྱི་སྒྲུབ་ཐབས་ཡོ་ག་ལ་འཇུག་པ་དང་། རྣམ་སྣང་
མངོན་བྱང་གི་བསྡུས་འགྲེལ་དང་། བསམ་གཏན་ཕྱི་མའི་རྒྱས་འགྲེལ་རྣམས་
མཛད། དེའི་གསུངས་ལ་ཟིན་བྲིས་བྱས་པའི་འགྲེལ་པ་གཞན་ཡང་མང་དུ་
ཡོད། མཆོག་གི་དངོས་གྲུབ་མ་བརྙེས་ཀྱང་། མི་རིང་བ་ན་སྐུ་ལུས་མི་སྣང་
བར་གྱུར། ཅེས་དང་། ཀུན་མཁྱེན་པད་མ་དཀར་པོ་(༡༥༢༧–
༡༥༩ ༢）མཆོག་གིས་མཛད་པའི་《བསྟན་བཅོས་ཆོས་འབྱུང་བསྟན་པའི་པད་
མ་རྒྱས་པའི་ཉིད་བྱེད།》 ལས། རྒྱལ་པོ་ཉིད་ཀྱི་རིང་ལ་ཁམས་ཡན་ཆད་དུ་
ཆོས་ཀྱི་གྲྭ་ཆེན་པོ་བཅུ་གཉིས་བཙུགས། པཎྜིཏ་མང་པོ་སྤྱན་དྲངས། ཐེག་པ་
ཆེ་ཆུང་གི་སྡེ་སྣོད་མང་པོ་བསྒྱུར། སྔགས་འཆང་དྷརྨ་ཀིརྟི་ཞེས་པ་བྱོན། རྡོ་
རྗེ་དབྱིངས་སོགས་དང་། སངས་རྒྱས་གསང་བ་གངས་རི་ཏི་སེ་ན་བཞུགས་
པ་ཐོས་ནས་སྤྱན་འདྲེན་པ་བྲན་ཀ་མུ་ཏི་ཀ་དང་། སྦས་མཉྩ་ཤྲཱི་གཉིས་
བརྫངས་པ་མ་བྱོན་པར་བོད་ཀྱི་དོན་དུ་དེ་ཉིད་འདུས་པ་རྣམ་སྣང་མངོན་་་་་
བྱང་། བསམ་གཏན་ཕྱི་མ་གསུམ་ལ་འགྲེལ་པ་མཛད། དེ་གཉིས་ལ་



• 570 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མཁས་པར་བསླབས་ཏེ་ལོག་གསང་སྔགས་བླ་མེད་རྣམས་བསྒྱུར་དུ་མ་གནང་
སྟེ། ཁོག་ཏུ་སློབ་དཔོན་པདྨས་རྗེ་འབངས་བརྒྱད་དམ་ཉེར་ལྔ་ལ་གདམས་
སོ་ཞེས་གྲགས།” ཞེས་པ་རྣམས་ཀྱིས་སློབ་དཔོན་སངས་རྒྱས་གསང་བ་ཡོ་གའི་
བསྟན་སྲོག་འཛིན་པའི་རྣལ་འབྱོར་པ་ཆེན་པོ་ཞིག་ཡིན་ངེས་པ་དང་།
དེའང་ཆོས་རྒྱལ་ཁྲི་སྲོང་གི་དུ་སུ་བྱོན་ཡོ་གའི་བསྟན་སྲོག་འཛིན་པའི་རྣལ་་་་་
འབྱོར་པ་ཆེན་པོ་ཞིག་ཡིན་ངེས་པ་དང་། དེའང་ཆོས་རྒྱལ་ཁྲི་སྲོང་གི་དུས་སུ་
བྱོན་ཡོད་པ་རྣམས་གསལ་བར་བསྟན་པ་དང་། དཔའ་བོ་གཙུག་ལག་ཕྲེང་
བ་（༡༤༠༤–༡༥༦༦)མཆོག་གིས་མཛད་པའི་བསྟན་བཅོས་《ཆོས་་་་
འབྱུང་མཁས་པའི་དགའ་སྟོན།》ལས། ། བུད་དྷ་ཤཱ་ན་གུ་ཧྱ་སངས་རྒྱས་
གསང་བ་དང༌། བུདྡྷ་ཤཱ་ན་སངས་རྒྱས་ཞི་བ་འདི་གཉིས་གངས་ཏི་སེར་བྱོན་
ནས་བཞུགས། རྒྱལ་པོ་མེས་ཨག་ཚོམས་ (༧༤༠—༨༠༢）ཀྱིས་སྤྱན་
དྲངས་ཀྱང་མ་བྱོན། མདོ་སྡེ་ལྔ་བསྒྱུར་ནས་ཕྱིས་བསྟན་པ་འབྱུང་བར་བྱིན་
གྱིས་བརླབས་པའི་དྲིན་ཅན་ཡིན། ཞེས་མེས་ཨག་ཚོམས་ཀྱི་དུས་སུ་བྱོན་ཡོད་
ཚུལ་བསྟན་པ་དང་། ལྷག་པར་དུ་གནུབས་ཆེན་སངས་རྒྱས་ཡེ་ཤེས་ཀྱིས་
བསམ་གཏན་མིག་སྒྲོན་དུ་ (སྔགས་ཀྱི་) མཁན་པོ་ལ་ལ་དག་（སངས་རྒྱས་་་
གསང་བའི་བཞེད་》རྣལ་འབྱོར་ཆེན་པོ་ནི་ཐབས་དང་ཤེས་རབས་གཉིས་སུ་
མེད་པར་ལྟ་བ་ཡིན་ནོ། ཞེས་གསུངས་ཏེ། །ཞེས་ལེའུ་དྲུག་པ་རྣལ་འབྱོར་
ཆེན་པོའི་གཞུང་བཤད་པའི་སྐབས་དེར་སངས་རྒྱས་གསང་བའི་མཚན་་་་
གསལ་བར་བཀོད་ཅིང་། ལེའུ་བདུན་པ་རྫོགས་ཆེན་ཨ་ཏི་ཡོ་གའི་དགོངས་
པ་བཀྲལ་བའི་སྐབས་མན་ངག་སློབ་དཔོན་བི་མ་ལ་དང་། འབུ་ཏ་ཀུག་ཏ་
དང་། པད་མའི་གཞུང་ལ་སོགས་པ་བླ་མའི་ཞལ་དུ་རག་ལུས་སོ། །ཞེས་པས་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ།
• 571 •
མན་ངག་གི་སློབ་དཔོན་དུ་གསལ་བར་བསྟན་པ་དང་། གཞན་ཡང་གཞུང་
དེར་སངས་རྒྱས་སྦས་པའི་དགོངས་པ་གསལ་རྒྱས་སུ་བཀྲལ་བ་དེ་དག་ལ་་་་་་
ལེགས་པར་དཔྱད་ན་སངས་རྒྱས་སྦས་པ་དང་། སངས་རྒྱས་གསང་བ་འདི་
གཉིས་སློབ་དཔོན་ཐ་དད་པ། དུས་ཐ་དད་པ་། ལྟ་དགོངས་ཐ་དད་སོགས་
གསལ་པོར་ངེས་ཐུབ་པ་ཡིན།
ཇོ་ནང་པ་ཏཱ་ར་ནཱ་ཐ་མཆོག་གིས་མཛད་པ། 《བཀའ་བབས་བདུན་
གྱི་རྣམ་ཐར་》ལས། ཁོ་བོའི་བླ་མས་སངས་རྒྱས་སྦས་པའི་ཞལ་སྔ་ནས་ཀྱིས་
བླ་མ་གོ་ར་ཀླུའི་གདམས་པ་མ་ལུས་པའི་མཛོད་དུ་གྱུར་པ་གྲུབ་ཐོབ་མང་པོ་་་་
དངོས་སུ་མཇལ། ཞེས་གསུངས་པའི་སངས་རྒྱས་སྦས་པ་དེ་ནི་ཏཱ་ར་ནཱ་ཐའི་
དུས་ཡིན་པས་འདིར་དོགས་གཞི་དགོས་པ་ཅི་ཞིག་ཀྱང་མ་མཆིས། །
གནུབས་ཆེན་སངས་རྒྱས་ཡེ་ཤེས་ཀྱིས་མཛད་པ་བསམ་གཏན་མིག་
སྒྲོན་གྱི་གཞུང་འདི་ནི། སྦས་པའི་རྒུམ་ཆུང་གི་གཞུང་དེ་དང་། གཞུང་དེའི་
མཛད་པ་པོ་སངས་རྒྱས་སྦས་པ་བཅས་ལ་ངེས་ཤེས་རྙེད་བྱེད་ཀྱི་དེཔ་རྙིང་རྩ་
འགངས་ཤིན་ཏུ་ཆེ་བ་ཞིག་ཡིན་པར་མ་ཟད། གཞུང་འདི་ནི་ཇི་ལྟར་མཁའ་
ཀློང་དུ་ཉི་མ་ཤར་བ་ན་མ་རིག་པའི་སྨག་རུམ་ཡོངས་སུ་སེལ་བར་བྱེད་པ་ལྟ་་་
བུའམ། ཐེ་ཚོམ་གྱི་དྲ་བ་མ་ལུས་པ་ཡོངས་སུ་ཆོད་པ་ལ་ཤེས་རབ་ཀྱི་རལ་གྲི་
རྣོན་པོ་དང་ཆོས་མཚུངས་པ། ལྷུན་གྲུབ་རྫོགས་པ་ཆེན་པོའི་གཞི་ལམ་འབྲས་
གསུམ་གྱི་དགོངས་པ་ཇི་བཞིན་དུ་གོ་རྟོགས་ཀྱི་སྐབས་སྟེར་བའི་གཞུང་ཀུན་་་་
གྱི་རྒྱལ་པོ། བླ་ན་མེད་པ། མཚུངས་པའི་ཟླ་ཐམས་ཅད་དང་བྲལ་བ་ཞིག་
ཡིན་ངེས་པར་མ་ཟད། སངས་རྒྱས་པའི་མདོ་སྔགས་ཡོངས་རྫོགས་ཀྱི་
དགོངས་པ་རྣལ་མ་ལ་འཇུག་པའི་སྒོ་ཆེན་པོའམ། སྒོ་འབྱེད་བྱེད་ཀྱི་ལྡེའུ་
，



• 572 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མིག་དང་འདྲ་བ་ཞིག་ཀྱང་ཡིན་ངེས་པ་ནི། གྲུབ་མཐས་བློ་བསྒྱུར་བའི་སྐྱེ་བོ་
སུ་འདྲ་ཞིག་ཡིན་ཀྱང་རུང་། ཕྱོགས་ལྷུང་གི་རྒྱ་ལས་ཅུང་ཟད་ཕྱིར་ཐོན་ཏེ། །
གཞུང་འདིར་ཐོས་བསམ་བག་ཙམ་རེ་བྱས་པ་ཡིན་ན་ད་གཟོད་ངེས་ཤེས་་་་་
ཡང་དག་པ་རེ་འབྱུང་ཐུབ་པར་ཐེ་ཚོམ་གཏན་ནས་མེད།
པ་ག ནའ་དུས་བོད་དུ་རྒྱ་ནག་ཧ་ཤང་མ་ཧཱ་ཡ་ནའི་བསྟན་པ་བྱུང་བའི་ ་
ཚེ། རྒྱ་གར་ནས་མཁས་པ་ཀ་མ་ལ་ཤི་ལ་བོད་དུ་ཕེབས་ཏེ་ཧ་ཤང་ཕམ་པར་
བྱས་པའི་ལོ་རྒྱུས་ཡོངས་སུ་གྲགས་ནའང་། ཀ་མ་ལ་ཤི་ལས་མཛད་པའི་སྒོམ་
རིམ་རྣམས་སུ་རིམ་གྱིས་པའི་དགོངས་པ་རྩལ་དུ་བཏོན་ཏེ། ཅིག་ཆར་བའི་
འདོད་པར་སྐྱོན་ཅི་ནུས་སུ་བཏོན་པ་ཙམ་ལས། དངོས་འབྲེལ་ཅིག་ཆར་བའི་
ལྟ་བ་དང་། སྒོམ་པ། སྤྱོད་པའི་ཚུལ་ཇི་ལྟར་ཡིན་པའི་གཞུང་བཤད་དམ།
ཅིག་ཆར་བའི་ལྟ་སྒོམ་གྱི་ཁུངས་དེ་སངས་རྒྱས་ཀྱི་བཀའ་གང་ཞིག་ལ་བརྟེན་་་་
ཡོད་པ་དང་། བཀའ་ཡི་དགོངས་པའི་ཇི་ལྟར་འགྲེལ་བའི་ཚུལ་སོགས་གསལ་
བར་བསྟན་པ་ནི་ཅི་ཞིག་ཀྱང་མེད་ཅིང་། དེ་དག་ལ་སློབ་གཉེར་གྱི་གོ་སྐབས་
སྟེར་བའི་དཔེ་རྙིང་ཚད་ལྡན་གྱི་རིགས་གཞན་དག་ཀྱང་ཉིན་མོའི་སྐར་མ་་་་
ལྟར་ཆེས་དཀོན་སྟབས། ཇི་ལྟར་ཉིན་མོའི་དུས་སུ་འུག་པ་ཞིག་སྣང་བ་ན། །
བྱ་དང་བྱེའུ་ཆེ་ཕྲ་ཚང་མ་དེར་འདུས་ནས། རྒྱུ་མཚན་ཡོད་མེད་དང་། ཤེས་
མིན་ལ་མ་བལྟོས་པར་ཀུ་ཅོ་མང་དུ་འདོན་ཞིང་བྱ་ཐན་བྱེད་པ་དང་འདྲ་་་་་
བར། མཁས་བླུན་ཀུན་གྱིས་ཧ་ཤང་གི་ལུགས་ལ་གཤེ་ཞིང་སྨོད་པ་དང་། དེ་
ལ་དམའ་འབེབས་བྱེད་པའི་ལུགས་ངན་དེ་བྱུང་བ་ཡིན། །
མཁས་པ་དང་གྲུབ་པའི་སློབ་དཔོན་ཆེན་པོ་གནུབས་སངས་རྒྱས་ཡེ་
ཤེས་རིན་པོ་ཆེས། རྫོགས་ཆེན་ཨ་ཏི་ཡོ་གའི་ལྟ་དགོངས་ཟབ་མོ་དེ་ཧ་ཤང་གི་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ།་ • 573 • ་
ལྟ་བ་དང་གྲུབ་མཐའ་ཅིག་ཆར་འཇུག་པ་ལས་ཁྱད་དུ་འཕགས་པའི་ཚུལ་་་་་
གསལ་བར་རྟོགས་པའི་ཆེད་དུ། ཉིད་ཀྱིས་མཛད་པའི་བསྟན་བཅོས་ཆེན་པོ་
བསམ་གཏན་མིག་སྒྲོན་གྱི་ལེའུ་ལྔ་པར་ཧ་ཤང་གི་ལྟ་དགོངས་གསལ་རྒྱས་སུ་་་ ་
་བཀྲལ་གནང་བ་དེ་ནི་གཟུར་གནས་བློ་ལྡན་རྣམས་ཀྱི་མིག་བུ་འབྱེད་པའི་་༌་༌་
མིག་ཐུར་དང་འདྲ་བ་ཀུན་གྱིས་ཐོས་བསམ་གྱི་གཞི་རྩ་འཛིན་ཡུལ་ཟླ་ཐམས་་་་
ཅད་དང་བྲལ་བ་ཞིག་ཡིན་ངེས་པ་དང་། མཁས་པ་མང་དག་གིས་རྫོགས་པ་
ཆེན་པོའི་ལྟ་དགོངས་རྣལ་མ་དེ་ནི་རྣལ་འབྱོར་ཆེན་པོའི་རྫོགས་རིམ་ལ་་་༌་
འཁྲུངས་དགོས་པར་བཞེད་པ་དང་། རྣལ་འབྱོར་ཆེན་པོ་སྒྱུར་ལམ་གྱི་རིམ་
པ་ལ་གོམས་འདྲིས་ཆེ་དྲག་པ་རྣམས་ཀྱིས། རྫོགས་པ་ཆེན་པོ་དེ་བསྐྱེད་
- རྫོགས་ཀྱི་ལམ་ལས་འདའ་མི་ནུས་པར་བསམས་ནས། ཨུ་ཚུགས་ཆེན་པོས་
རྫོགས་ཆེན་གྱི་གཞུང་རྣམས་རྣལ་འབྱོར་ཆེན་པོའི་ལུགས་དང་སྒོ་བཏུན་ཏེ་་་་
འགྲེལ་བཤད་བྱས་པ་དེ་འདྲའི་རིགས་རྣམས་ལ་ཆེད་དུ་དགོངས་ནས། ་
རྫོགས་ཆེན་ཨ་ཏི་ཡོ་ག་ལྷུན་གྲུབ་རང་གྲོལ་གྱི་དགོངས་པ་དེ་ནི་མ་ཧཱ་ཡོ་ག་་་་་་
སྒྱུར་ལམ་པའི་ལྟ་སྒོམ་སྤྱོད་པའི་ཚུལ་ལས་ཁྱད་དུ་འཕགས་པ་གསལ་བར་་་་་
བསྟན་པའི་སླད་དུ། གཞུང་ཆེན་པོ་དེའི་ལེའུ་དྲུག་པར་མ་ཧཱ་ཡོ་གའི་ལྟ་
དགོངས་གསལ་རྒྱས་སུ་བཀྲལ་བ་དེས་རྣལ་འབྱོར་ཆེན་པོའི་སྒྱུར་ལམ་དང་།
ཨ་ཏི་ཡོ་གའི་རང་གྲོལ་གྱི་ལམ་གཉིས་ལ་ཁྱད་པར་གང་ཡོད་པ་དག་གསལ་་་་་
པོར་ངེས་ཐུབ་པ་ཡིན། བསམ་གཏན་མིག་སྒྲོན་གྱི་ཕྱི་མོའི་དཔེ་རྙིང་མ་འདི་
ནི། དུས་ཕྱིས་ཀྱི་བསྟན་པ་རིས་མེད་པའི་སྒྲོན་མེ་ཆེན་པོ་འཇམ་དབྱངས་
མཁྱེན་བརྩེའི་དབང་པོ་（༡༨༢༠—༡༨༩༢）ཞེས་སུ་གྲགས་པ་དེའི་སྤྲུལ་
སྐུ་འཇམ་དབྱངས་ཆོས་ཀྱི་བློ་གྲོས་སམ། འཇམ་དབྱངས་བློ་གྲོས་རྒྱ་མཚོ་



• 574• ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
（༡༨༩༣——༡༩༥༩）རིན་པོ་ཆེས་དཔར་དུ་སྣང་བར་མཛད་ཅིང་།
དཔར་གཞི་དེའི་ཕྱི་མོ་ནི་མདོ་ཁམས་ཀཿཐོག་པའི་དཔེ་མཛོད་ནས་བྱུང་་་་་
དང། དེའི་ཕྱི་མོ་ནི་སྨིན་གླིང་མཁན་ཆེན་རྟ་རྨ་ཤྲཱི་( ༡༦༥༤—? )མཆོག་
གི་ཕྱག་དཔེ་ལས་ཞལ་བཤུས་པ་དང་། སྨིན་གླིང་གི་དཔེ་དེའི་ཕྱི་མོ་ནི་ཇོ་
ནང་རྗེ་བཙུན་ཀུན་དགའ་སྙིང་པོ་མཆོག་གི་ཕྱག་དཔེ་ལས་ཞལ་བཤུས་པའི་་་་
ཚུལ་རྣམས་བསམ་གཏན་མིག་སྒྲོན་གྱི་མཛད་བྱང་གི་མཆན་ལས་གསལ་བར་
གསུངས་ཤིང་། ཕྱི་མོའི་དཔེ་འདིའི་ཚིག་སྦྱོར་དང་། ཡིག་སྐད་གང་ལ་
དཔྱད་ཀྱང་དཔེ་རྙིང་ཚད་ལྡན་ཞིག་ཡིན་ངེས་པ་ནི་གསལ་པོར་མངོན་ཐུབ་་་
པ་ཡོད།
བསམ་གཏན་མིག་སྒྲོན་མཛད་པ་པོ་གནུབས་ཆེན་སངས་རྒྱས་ཡེ་་་
ཤེས་ཀྱི་ལོ་རྒྱུས་ཞིབ་གསལ་ནི། རྡོ་རྗེ་བྲག་གི་རིག་འཛིན་ཆེན་པོ་པད་མ་ཕྲིན་
ལས་（༡༦༤༠—༡༧ ༡༨）མཆོག་གིས་མཛད་པ། མདོ་དབང་གི་བླ་མ་
བརྒྱུད་པའི་རྣམ་ཐར་དུ་ཤེས་ཐུབ་ཅིང་། སྐབས་འདིར་གོ་རྟོགས་དགོས་ངེས་
པའི་དམིགས་བསལ་འགའ་ཞིག་ནི། 《འདུས་པ་མདོ་དབང་གི་བླ་མ་བརྒྱུད་
པའི་རྣམ་ཐར་ངོ་མཚར་དད་པའི་ཕྲེང་བ་》ལས། སྤྱིར་མངའ་བདག་ཁྲི་སྲོང་
ལྡེའུ་བཙན་གྱི་དུས་མཁན་ཆེན་བོ་དྷི་ས་ཏཱ་ལས་རབ་ཏུ་བྱུང་བའི་ལོ་ཙཱ་བ་་་་
ཆེན་པོའི་གྲས་སུ་བཞུགས་ཤིང་། མདོ་སྔགས་ཀྱི་དམ་པའི་ཆོས་མང་དུ་
བསྒྱུར་བ་དང་། ཕྱིས་ཉིད་ཀྱིས་རྒྱ་བལ་དུ་ལན་དུ་མར་བྱོན་ནས་དབང་རྒྱུད་
མན་ངག་གསན་པ་རྣམས་འགའ་ཞིག་ཟབ་མོའི་གཏེར་དུ་སྦ་བར་མཛད་་་་་
ཅིང་། འགའ་ཞིག་ལས་ཅན་རྣམས་ལོ་གནང་ཚུལ་སོགས་འོག་ཏུ་འབྱུང་ལ།
འཕྲིན་ལས་དྲག་པོ་མངོན་སྤྱོད་ཀྱི་སྒོ་ནས་གདུལ་བྱ་གདུག་པ་ཅན་རྣམས་་་་་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 575 •
ཆོས་ཀྱི་དབྱིངས་སུ་བསྒྲལ་བའི་ཚུལ་ཡང་དུ་མར་འབྱུང་ཞིང་། དེ་ལྟ་བུའི་
རྐྱེན་ཡང་ཁེངས་ལོག་སྔ་ཕྱི་བར་གསུམ་དུ་བྱུང་ཚུལ་དང་། བཀའ་ལས།
ཉོན་མོངས་བོད་ཡུལ་དབུས་སུ་ལངས། །འཚོ་བའི་ཟས་རྣམས་འབངས་ཀྱིས་
ཕྲལ། ཞེས་དང་། བདག་འདྲ་སངས་རྒྱས་ཡེ་ཤེས་ཀྱིས། །སྒྲུབ་ཁང་ཡ་མའི་
མཁར་ལ་བྱས། །སྒྲགས་ལ་ནག་པོའི་རྩེ་རུ་ནི། །ཉེ་འབྱེད་རླུང་གི་འཁོར་ལོ་
བསྐོར། །སྒྲགས་ཀྱི་གྲོང་ཁྱེར་སུམ་ཅུ་རྩ་བདུན་བརླག །ཅེས་དང་། བདག་
འདྲ་གནུབས་ཀྱི་བན་ཆུང་ཡང་། །སྙིང་ནས་ཆོས་བཞིན་བྱ་སེམས་སྐྱེས། །
ཞེ་སྡང་དགྲ་བོས་བྱེད་མ་སྟེར། །སངས་རྒྱས་བསྟན་པ་བསྲུང་བའི་ཕྱིར། །
ཞེ་སྡང་དེ་མ་ཐག་ཏུ་སྐྱེས། །དཀར་པོའི་ཆེ་བ་འདོན་བསམ་ནས། །ངན་
སྔགས་ཡིག་ཆ་སྣ་ཚོགས་བསླབས། །ཞེས་འབྱུང་ཞིང་། རྒྱ་བོ་ཆེར། དེ་
ནས་དྲུག་ཅུ་རྩ་གཅིག་ཤིང་ཕོ་བྱི་བའི་ལོར། །བདག་གི་སྐེག་ལ་བབས་ནས་
ཁེངས་ལོག་བར་པ་བྱུང་། །སྒྲགས་སུ་མ་ཆགས་གནུབས་ཡུལ་རོང་དུ་བྲོས། །
ཞེས་དང་། དེར་ཡང་མ་ཆགས་སྙེ་མོ་བྱེ་མཁར་བཟུང་། །ཞེས་གསུངས་པ་
ལྟར། ཁེང་ལོག་བྱུང་སྟེ་སྒྲགས་ཡང་རྫོང་ནས་གནུབས་ཡུལ་རོང་དུ་བྲོས།
དེར་ཡང་བཞུགས་སུ་མ་བཅུག་པར་གཙང་གི་སྙེ་མོ་བྱེ་མཁར་བཟུང་ཞིང་་་་་
བཞུགས་ཀྱང་དམག་གིས་བསྐོར་ཞིང་མདུན་གྱི་རི་ལོགས་ཐམས་ཅད་དམག་་
གིས་ཁེངས་ཏེ། དེ་དག་ཀྱང་བཀྲོང་བའི་མདུན་གྲོས་ངན་པ་ཁོ་ན་བྱེད་པ་
གསན་ཏེ་མཁར་གྱི་རྩེར་བྱོན་ཏེ་འདི་སྐད་གསུངས་སོ། །ཁེངས་པོ་གྲོས་བྱེད་
ཐམས་ཅད་ཚུར་ཉོན་ཅིག །སྣང་སྲིད་ལྷ་འདྲེ་ཐམས་ཅད་གཟུ་དང་དཔང་
མཛོད་ཅིག །དམ་ཅན་རྣམས་ལ་གཏོར་ཚོགས་རྒྱུན་མ་བཅད། །བདག་
གིས་དམ་ཆོས་བདུད་རྩི་ལྟ་བུ་འཚོལ་སྐྱོང་ཕྱིར། །བཅུ་གསུམ་ལོན་ནས་



• 576 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
འཛམ་གླིང་ཁྱབ་པར་འཁྱམས། །རྒྱ་གར་བལ་པོའི་ཡུལ་དུ་ལན་བདུན་ཕྱིན། །
མཁས་པ་རྣམས་ལ་ཞབས་ཏོག་རྒྱུན་མ་བཅད། །ངས་ནི་ལས་སུ་ཆོས་བྱས་
དོན་དུ་ལྷ་གཉེར་ནས། །བདག་དང་གཞན་གྱི་དོན་དུ་མ་ཕྱེ་བར། །འགྲོ་བའི་
དོན་དུ་བྱང་ཆུབ་སེམས་བསྒོམས་ནས། །བྲོས་ཀྱང་མ་ཕན་བདག་གི་ཕྱིར་
འབྲངས་ནས། །བདག་ལ་འདི་འདྲའི་ཁེངས་ལོག་བྱེད་པ་འདི། བཀའ་སྲུང་
དམ་ཅན་རྒྱ་མཚོ་ཐམས་ཅད་དང་། །རིག་འཛིན་རྩལ་འཆང་གྲུབ་ཐོབ་
ཐམས་ཅད་དང་། །བོད་ཁམས་གནོད་སྦྱིན་མཐུ་ཆེན་ཐམས་ཅད་ཀུན། །
མ་ཉེས་མ་ལན་བདག་གི་ར་མདའ་རློག །ཅེས་གསུངས་ཏེ་ཆོས་གོས་ལན་
གསུམ་བརྡབས་པས། དམ་ཅན་ཐམས་ཅད་མངོན་སུམ་དུ་བྱུང་སྟེ། བདག་
ཅག་གི་མཐུ་རྩལ་གྱིས་རི་རབ་ཀྱང་ཐལ་བར་རློག་ནུས། ་ རི་བོ་པང་གིས་
འདེགས་ནུས། རྒྱ་མཚོ་ཧུབ་ཀྱིས་འདྲེན་ནུས། ཉི་ཟླ་ཆ་ལང་རྡེབ་ནུས། ་་
གནམ་ས་བླ་འོག་བསྒྱུར་ནུས་ཀྱང་། སློབ་དཔོན་ཉིད་ཀྱི་ཚེ་རབས་སྔ་མའི་
ལས་འབྲས་རྡོལ་བར་འདུག་པས། སྔོན་ཆད་ནི་བདག་ཅག་གིས་ཀྱང་གྲོས་
བགྱིས། ད་ནི་འཇིག་རྟེན་བརླག་པར་བགྱིའམ་ཇི་ལྟར་བགྱི། ཞེས་ཞུས་པ་
དང་། ཆོས་གོས་ཀྱི་ཆ་ཀ་ནས་སེང་ལྡེང་གི་ཕུར་བུ་བཏོན་ནས། དམ་ཅན་
རྣམས་ཀྱི་སྲོག་སྔགས་བཏབ་ཅིང་དྲིལ་ཞིང་། རི་ཕ་གི་མ་ར་ཡ་ཕཊ། ཞེས་
གསུངས་པས། རི་དེ་ལས་མེ་རབ་ཏུ་འབར་ནས་དམག་དཔུང་ཐམས་ཅད་ ་
བསྲེགས་ཤིང་བརླག་པར་བྱས་སོ།.།དེའི་སྡིག་སྦྱོང་གི་དགེ་བར་བསམ་གཏན་
མིག་གི་སྒྲོན་མ་ཡང་མཛད་ཅེས་གྲགས་སོ། །ཞེས་པས་སློབ་དཔོན་གྱི་གནས་
ཚུལ་དང་། བསམ་གཏན་མིག་སྒྲོན་མཛད་ཚུལ་རྣམས་རོབ་ཙམ་ཞིག་གསལ་
་
, --
་་ ་
：
1
བ་ཡིན།



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། ་ • 577 •
ལོ་རྒྱུས་འདིར་གནུབས་ཆེན་སངས་རྒྱས་ཡེ་ཤེས་ཀྱིས་བསམ་གཏན་
མིག་སྒྲོན་གཞུང་གི་དཔེ་འདི་སྒྲིབ་སྦྱོང་གི་དོན་དུ་མཛད་པར་བཤད་མོད།
བསམ་གཏན་མིག་སྒྲོན་རང་ལས་འདི་སྐད་དུ། བན་ཆུང་གནུབས་བན་
སངས་རྒྱས་ཀྱིས། །རྒྱ་བལ་བོད་དང་གྲུ་ཞ་སོགས། །མཁས་པའི་ཁ་བརྒྱུད་
མཉེས་ཕུལ་བས། །པཎྜི་ཏ་ཡི་ཐུགས་སྒོ་ཕྱེ། །ཡང་རྩེ་ལུང་གི་མན་ངག་ཐོབ།
ལྷ་སྲིན་རྣམས་ཀྱིས་དབང་བསྒྱུར་བས། །རང་ཉམས་བསྒོམས་པའི་ཡི་གེ་
བྲིས། །རྒྱལ་བའི་གདུང་འཛིན་སྐྱེས་མཆོག་བུས། །གཏན་དུ་སྒོམ་བྱེད་འདུ་
སྤོང་གིས། །ཉམས་སུ་ལོངས་ཤིག་ཕ་ཡི་བཙས། །བུས་ཀྱང་རིགས་འཚོབ་
གཅིག་ལ་གཏོད། །མང་ན་རྡོ་རྗེ་དམྱལ་བར་སྐྱེ། །བཙུན་ཆུང་འཕྲུལ་གྱི་
ཐུགས་དམ་གཅིག་གཉིས་ཀྱི་རྣ་བར་ཟུང་ཡ། །རྫོགས་སོ། །ཞེས་གསུངས་
པས། སློབ་དཔོན་ཆེན་པོ་ཉིད་ཀྱི་དགོངས་ཉམས་ཕྱི་རབས་གདུལ་བྱའི་དོན་
དུ་ཡི་གེར་བཀོད་ཅིང་། དེའང་སློབ་དཔོན་ཉིད་ཀྱི་འཕྲུལ་གྱི་ཐུགས་དམ་སྟེ།
ཉམས་ལེན་གྱི་ཡང་སྙིང་ཡིན་པ་གསལ་བར་བསྟན་ལ། ལྷག་པའི་རྣལ་འབྱོར་
པ་ཆེན་པོ་འདི་ལྟ་བུ་ཞིག་གིས་སྡིག་བཤགས་ཀྱི་ཆེད་དུ་ཟབ་མོའི་གཞུང་ཞིག་
བརྩམས་པར་བཤད་པ་ནི་དོན་དང་མ་འབྲེལ་བར་ཤེས་ཐུབ་པ་ཡིན། །
ཡོངས་གྲགས་ཀྱི་དབང་དུ་བྱས་ན། གནུབས་ཆེན་སངས་རྒྱས་ཡེ་
ཤེས་ནི་སློབ་དཔོན་རིན་པོ་ཆེ་པད་མ་སཾ་བྷ་ཝའི་དངོས་སློབ་རྗེ་འབངས་ཉེར་ ་
ལྔར་གྲགས་པའི་ནང་ཚན་མཐུ་ནུས་ཁྱད་པར་ཅན་གྱི་རྣལ་འབྱོར་གྲུབ་པའི་་་
དབང་ཕྱུག་ཆེན་པོ་ཞིག་སྟེ། ཀུན་མཁྱེན་པད་མ་དཀར་པོ་མཆོག་གིས་མཛད་
པའི་《ཆོས་འབྱུང་བསྟན་པའི་པད་མ་རྒྱས་པའི་ཉིན་བྱེད》ལས། རྗེ་འབངས་
དགུའི་མངའ་བདག་ལ་ཆེ་མཆོག སྣུབས་ནམ་མཁའི་སྙིང་པོ་ལ་ཡང་དག



• 578 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སངས་རྒྱས་ཡེ་ཤེས་རིན་པོ་ཆེ་ལ་འཇམ་དཔལ། རྒྱལ་བ་མཆོག་དབྱངས་ལ་
པད་མ་དབང་ཆེན། མཚོ་རྒྱལ་ལ་ཕུར་པ། འབྲོག་མི་དཔལ་གྱི་ཡེ་ཤེས་ལ་མ་
མོ། གླངས་དཔལ་གྱི་ཡེ་ཤེས་ལ་འཇིག་རྟེན་མཆོད་བསྟོད། བཻ་རོ་ཙ་ན་ལ་
དམོད་པ་དྲག་སྔགས་ཀྱི་བཀའ་བབས། དེ་ལ་མངའ་བདག་གིས་ཚེ་ཟད་ནས་
ལོ་ལྔ་བསྲིང་བ། ནམ་མཁའི་སྙིང་པོ་ཉི་ཟེར་ལ་ཞོན་པ། སངས་རྒྱས་ཡེ་ཤེས་
བྲག་ལ་ཕུར་པ་འདེབས་པ། རྒྱལ་བ་མཆོག་དབྱངས་རྟ་མགོ་བཏོན་ནས་རྟ་
སྐད་ཐེངས་གསུམ་འདོན་པ། མཚོ་རྒྱལ་བསད་གསོ། འབྲོག་མིས་མཁའ་
འགྲོ་མ་དངོས་སུ་འཁོལ་བ། གླངས་ཀྱིས་སྡེ་བརྒྱད་བྲན་དུ་བཀོལ་བ། བི་
རོས་ལྷ་སྲིན་དབང་དུ་བསྡུ་ཤེས་སོ། །ཞེས་གསུངས་པ་ལྟར་ཐུན་མོང་མ་ཡིན་
པ་རྗེ་འབངས་དགུའི་གྲངས་ཀྱང་ཡིན་ལ། སྐུ་ཚེ་ཡུན་རིང་དུ་བཞུག་པའི་
རྐྱེན་གྱིས། མངའ་བདག་ཁྲི་རལ་པ་ཅན་གྱི་དུས་སུའང་ཆེས་གྲགས་པའི་སློབ་
དཔོན་ཞིག་ཡིན་པ་སྟེ། 《ངོ་མཚར་དད་པའི་ཕྲེང་བ་》ལས། དེ་ཡང་ལོ་རྒྱུས་
འགའ་ཞིག་ཏུ་གནུབས་ཆེན་ལོ་བརྒྱ་དང་བཅུ་གསུམ་བཞུགས་པར་བཤད་་་་་
ཀྱང་། ཉིད་ཀྱི་གསུངས་ལས། གནུབས་ཀྱི་བན་ཆུང་སངས་རྒྱས་ངས། །ལོ་
ནི་བརྒྱ་དང་སུམ་ཅུ་ལོན། །ཞེས་གསུངས་པ་བཙན་པར་འདུག་ཅིང་། རྒྱུ་
མཚན་མངའ་བདག་ཁྲི་སྲོང་གི་དུས་ནས་དཔལ་འཁོར་བཙན་གྱི་བར་དུ་་་་
བཞུགས་པའི་ལོ་རྒྱུས་སྣང་སྟེ། དར་མས་བསྟན་པ་བསྣུབས་པ་(༩༠༦)
ཐུགས་ཀྱིས་མ་བཟོད་པར་དྲག་སྔགས་བྱ་བར་དགོངས་ཏེ། སླར་བལ་པོར་
ལོག་སྟེ་བ་སུ་དྷ་ར་ལ་དྲག་སྔགས་སྤུ་གྲི་རེག་ཆོད་འགའ་ཞིག་ནོས་པ་ཚུར་་་་་་
བྱོན་པའི་ཚེ་རྒྱལ་པོ་སྡིག་ཅན་ལྷ་ལུང་དཔལ་རྡོར་གྱིས་བསྒྲལ་（༩༠༢）ཟིན་
འདུག་པས་ངན་སྔགས་མཛད་མ་དགོས་པར་གཏེར་དུ་སྦས་པར་གསུངས་་་་་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 579 •
པའི་ཕྱིར། དེ་ལྟར་གདུལ་བྱ་རྫོགས་ནས་རེ་ཞིག་གདོད་མའི་ཞིང་དུ་ལྷུན་
གྲུབ་འོད་ཕུང་ཆེན་པོར་གཤེགས་སོ།” ཞེས་པས་སྐུ་ཚེ་ཇི་ཙམ་དུ་བཞུགས་
པའི་ཚུལ་གསལ་བ་ཡིན། །
《ཆོས་འབྱུང་མཁས་པའི་དགའ་སྟོན》ལས། འཇམ་དཔལ་སྐུའི་
བཀའ་བབས་ཀྱི་སངས་རྒྱས་ཡེ་ཤེས་དེ་ནི་སྒྲགས་པ་སངས་རྒྱས་ཡེ་ཤེས་སུ་་་་
སྣང་ལ། སྣུབས་སངས་རྒྱས་ཡེ་ཤེས་ནི་རལ་པ་ཅན་གྱི་དུས་བྱུང་ནས་བོད་
དང་། བལ་པོ་དང་། རྒྱ་གར་དང་། བྲུ་ཤའི་མཁས་པ་མང་པོ་བསྟེན་ཞིང་།
བྲུ་ཤའི་ལོ་ཙཱ་བ་ཚེ་བཙན་སྐྱེས་ལས་མདོ་དགོངས་འདུས་གསན། སྤྱིར་མི་མ་
ཡིན་བྲན་དུ་འཁོལ། ལོ་བརྒྱ་དང་བཅུ་གསུམ་དུ་བཞུགས་ཏེ། སློབ་དཔོན་
འདི་ལ་མདོ་རྒྱུད་སེམས་གསུམ་གྱི་བཀའ་ཐམས་ཅད་གཅིག་ཏུ་བབས་པ་ཡིན་
ནོ། །ཞེས་པས་སྒྲགས་པ་སངས་རྒྱས་ཡེ་ཤེས་དང་། སྒྲུབས་སངས་རྒྱས་ཡེ་
ཤེས་ཞེས་པའི་སློབ་དཔོན་མི་འདྲ་བ་གཉིས་དུས་ཐ་དད་དུ་བྱོན་པར་བཤད་་་་
ནའང་། གོང་གསལ་གནུབས་ཆེན་ཉིད་ཀྱི་ཞལ་སྔ་ནས་གསུངས་པའི་ལུང་། །
སྒྲགས་སུ་མ་ཆགས་གནུབས་ཡུལ་རོང་དུ་བྲོས། ཞེས་གསལ་བས་སངས་རྒྱས་
ཡེ་ཤེས་ལ་སྒྲགས་པའམ་གནུབས་ཀྱི་ཐ་སྙད་གང་སྦྱར་ཀྱང་རུང་། སློབ་
དཔོན་མི་འདྲ་བ་གཉིས་ཡིན་དགོས་པའི་རྒྱུ་མཚན་མེད་ལ། སྣུབས་དང་
གནུབས་ཞེས་པའང་དཔེ་རྙིང་རྣམས་སུ་འབྲི་སྟངས་མི་འདྲ་བ་ཅི་རིགས་ཤིག་
སྣང་ནའང་དོན་དུ་ཡུལ་ཞིག་གི་མིང་ལ་དེ་སྐད་དུ་གྲགས་པ་ནི་ཤེས་སླ།
གནུབས་ཆེན་སངས་རྒྱས་ཡེ་ཤེས་དེ་དགུང་ལོ་བརྒྱ་དང་བཅུ་གསུམ་བཞུགས་
པའི་དབང་དུ་བྱས་ནའང་། ཁྲི་སྲོང་ལྡེའུ་བཙན་སྐུ་འཁྲུངས་ནས་ཁྲི་རལ་པ་
ཅན་སྐུ་མ་གཤེགས་ཀྱི་བར་ལོ་གྲངས་བརྒྱ་དང་བཅུ་གཅིག་ལས་མེད་པས།



+
་
•
་ ，
༡
• 580 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། ་
དུས་སྐབས་ཀྱི་འགལ་བ་ཅི་ཞིག་ཀྱང་མེད།
གནུབས་ཆེན་སངས་རྒྱས་ཡེ་ཤེས་ཀྱིས་བསམ་གཏན་མིག་སྒྲོན་་་་
རྒུམ་ཆུང་གི་ལུང་ཐེངས་བཞིར་དྲངས་འདུག་ཅིང་། དེ་དག་ཀྱང《བསམ་
གཏན་མིག་སྒྲོན》ལས། ལུས་སེམས་མ་སྐྱེས་[མི་]གཞི་མེད་པས། །མཁའ་
ལྟར་བཅོས་པའི་ཁ་ན་མེད། །ཅེས་དང་། ཡང་དེའི་གཤམ་དུ། སྒྱུ་མ་བཞིན་
དུ་ལུས་ཤེས་ན། །དྲང་འདུག་སྐྱིལ་ཀྲུང་འཆའ་བའང་མེད། །སྤྱོད་ལམ་
གསུམ་གྱིས་གནས་པ་གང་། །ཆེད་དུ་བྱ་མེད་བྱེད་པའང་མེད། །ཅེས་པ་
དང་། ཡང་ཚད་མར་ལུས་སེམས་འཆོས་བྱེད་པ། །འཛིན་པའི་ཕུར་པ་དེ་
ལ་ཡོད། ཅེས་དང་། རྒྱུ་མ་བཞིན་དུ་སེམས་མེད་ན། །མི་གནས་མི་དམིགས་
བྱེད་པ་གང་། །ནམ་མཁའ་རང་ལས་མ་གནས་ཞེས། །བསྒོམ་པ་དོན་དང་
ལྡན་པ་མིན། །ཞེས་བྱ་བ་རྣམས་ཡིན། །
» ལུང་ཐེངས་གཉིས་པར་དྲངས་པའི་ནང་དུ། དྲང་འདུག་སྐྱིལ་ཀྲུང་
འཆའ་བའང་མེད། །ཅེས་བྱ་བའི་ཚིག་རྐང་དེ་ཉིད། སྦས་པའི་རྒུམ་ཆུང་གི་
ཕྱི་མོའི་དཔེ་རྙིང་འདིར་ནི། དཀྱིལ་ཀྲུང་དྲང་འདུག་བཅས་པ་མྱེད། །ཅེས་
སུ་གསལ་བའི་ཚིག་རྐང་དེ་གཉིས་ལ་ཚིག་གི་སྡེབ་སྦྱོར་ཕྲན་བུ་མི་འདྲ་བ་ཙམ་
ལས། གཞན་ཚིག་དོན་གཉིས་ཆ་ནས་འདྲ་བར་སྣང་། འོན་ཀྱང་ཚིག་རྐང་
དེའི་སྔོན་རོལ་དུ། བསམ་གཏན་མིག་སྒྲོན་གྱི་ལུང་ལས་ནི། སྒྱུ་མ་བཞིན་དུ་
ལུས་ཤེས་ནི། །ཞེས་པའི་ཚིག་རྐང་འདི་བྱུང་ལ། ཕྱི་མོའི་དཔེ་རྙིང་
འདིར་ནི་ནམ་མཁའ་ལྟ་བུར་ཡེ་གནས་ལ། །ཞེས་སུ་གསལ་བ་དང་། ཡང་
ཚིག་རྐང་དེའི་མཇུག་ཐོག་ཏུ། བསམ་གཏན་མིག་སྒྲོན་གྱི་ལུང་ལས་ནི། །
སྤྱོད་ལམ་གསུམ་གྱིས་གནས་པ་གང་། །ཆེད་དུ་བྱ་མེད་བྱེད་པའང་མེད།
，



• 581 •
-
སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ།
ཅེས་གསལ་ལ། །ཕྱི་མོའི་དཔེ་རྙིང་འདིར་ནི། རང་བཞིན་ནམ་མཁར་
གནས་པ་ལ། །ནམ་མཁར་འགྱུར་བའི་གཞི་མ་ཡིན། །ཞེས་འབྱུང་བ་འདི་
གཉིས་ལ་ནི་ཚིག་དོན་གང་ཐད་ནས་ཁྱད་ཤིན་ཏུ་ཆེ་བར་སྣང་།།
ལུང་ཐེངས་གསུམ་པར། འཛིན་པའི་ཕུར་པ་དེ་ལ་ཡོད། །ཅེས་
པའི་ཚིག་རྐང་དེ་ཉིད། སྦས་པའི་རྒུམ་ཆུང་གི་ཕྱི་མོའི་དཔེ་རྙིང་འདིར་ནི།
འཛིན་པའི་ཕུར་པ་དེ་ན་ཡོད། །ཅེས་རྣམ་དབྱེ་བདུན་པའི་ཕྲད་ “ལ་” དང་
“ན་” ཡི་ཁྱད་པར་ཙམ་ལས་གཞན་ཀུན་ཚིག་དོན་གཉིས་ཕྱོགས་ནས་འདྲ་་་་
བར་སྣང་མོད། ཚིག་རྐང་དེའི་སྔོན་རོལ་དུ། བསམ་གཏན་མིག་སྒྲོན་གྱི་ལུང་
ལས་ནི། ཚད་མར་ལུས་སེམས་འཆོས་བྱེད་པ། ཞེས་གསལ་ལ། ཕྱི་མོའི་དཔེ་
རྙིང་འདིར་ནི། ཏིང་འཛིན་བག་ཆགས་སྦྱོང་བ་དག ཅེས་འབྱུང་བ་
དང་། ཡང་ཚིག་རྐང་དེའི་རྗེས་ཐོག་ཏུ། བསམ་གཏན་མིག་སྒྲོན་གྱི་ལུང་
ཐེངས་གསུམ་པའི་མཇུག་དེ་ག་ནས་རྫོགས་པས་ངེས་པ་མ་རྙེད་ཅིང་། ཕྱི་
མོའི་དཔེ་རྙིང་འདིར་ནི། འཛིན་མེད་མཁའ་ལ་བཅོས་མེད་ན། །ཞེས་སོགས་
ཀྱིས་མཇུག་སྐྱོང་བ་དེ་ལྟར་ན། ཐོག་མའི་ཚིག་རྐང་ཕན་ཚུན་ལ་ཚིག་དོན་
གང་ཐད་ནས་མི་འདྲ་བའི་ཁྱད་ཆེ་བར་ཡོད་པ་ནི་མངོན་སུམ་དུ་མཐོང་ཐུབ་
པ་འདི་ཡིན། གང་ལྟར་ཡང་བསམ་གཏན་མིག་སྒྲོན་དུ་དྲངས་པ་རྒུམ་ཆུང་
གི་ལུང་དང་པོ་དང་། ལུང་གཉིས་པའི་ཐོག་མཐའ། ལུང་གསུམ་པའི་ཚིག་
རྐང་པ་དང་པོ་དང་། ལུང་བཞི་པ་ཡོངས་རྫོགས་རྣམས་སྦས་པའི་རྒུམ་ཆུང་
གི་ཕྱི་མོའི་དཔེ་འདིར་མི་སྣང་། ཚུལ་འདི་ལ་དཔྱད་ན། ཕལ་ཆེར་སྦས་པའི་
རྒུམ་ཆུང་གི་ཕྱི་མོའི་དཔེ་འདི་ལས་རྒྱས་པའམ། ཚིག་ཚོགས་མང་བ་ཞིག་
ཡོད་སྲིད་པ་དང་། ཡང་ན་རྒུམ་ཆུང་གི་ཕྱི་མོའི་དཔེ་རྙིང་འདིར་ཚིག་རྐང་
·
ལ
，
1



• 582 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མང་ཞིང་མ་ཚང་བ་གང་ཡིན་གྱི་སྐོར་འདི་དག་རིམ་གྱིས་འཚོལ་གཞིག་ནན་་་་
ཏན་གནང་དགོས་གལ་ཤིན་ཏུ་ཆེའོ།།
སྦས་པའི་རྒུམ་ཆུང་གི་ཕྱི་མོའི་དཔེ་རྙིང་མ་དེ་ལ་མཆན་བུ་དེ་ཙམ་་་
མི་གསལ་བ་ཐར་ཐོར་ཞིག་ཡོད་འདུག་པ། དེ་དག་རེ་རེ་བཞིན་དུ་ཞིབ་
འཇུག་ནན་ཏན་བགྱིས་ཏེ། སོ་སོའི་ཁུངས་རྟགས་ཀྱིས་གསལ་བ་རྣམས་དེ་ག་
རང་དུ་ཐད་ཀར་བཅུག་པ་དང་། རྟགས་ཀྱིས་མི་གསོལ་བ་རྣམས་ཚིག་དོན་
གྱི་འགྲོས་ལ་དཔྱད་དེ་གང་འོས་ཀྱི་གནས་རྣམས་སུ་ཐད་ཀར་བཅུག་ཡོད། །
མཆན་བུའི་ཚིག་མཚམས་སྔ་ཕྱིར་མཚན་རྟགས་འདི་བཞིན་ཡོད་པའི་ནང་་་་་་
མཆན་ཚིག་རྣམས་གསལ་པོར་བཀོད་ཡོད།
ཕྱི་མོའི་དཔེ་རྙིང་མ་དེ་ལ་དག་ཆའི་ཐོག་མ་དག་པའི་ཚིག་མི་ཉུང་་་་
བ་ཞིག་ཡོད་སྙམ་འདུག་པ་དེ་ཀུན་བཅོས་ཁུལ་བྱས་ཡོད་ནའང་། སྐབས་
འགར་དཔེ་རྙིང་རྣམས་སུ་དེང་དུས་ཀྱི་དག་ཆ་དང་མི་འདྲ་བའི་ཚིག་སྦྱོར་གྱི་
རིགས་དུ་མ་ཞིག་ཀྱང་ཡོད་ངེས་པར་བརྟེན། ཕྱི་མོའི་དཔེ་རྙིང་མ་འདིར་ཇི་
ལྟར་ཡོད་པའི་ཚིག་ཀུན་དཔྱད་གཞིའི་ཆ་རྐྱེན་དུ་སྨན་རེས་གསལ་བྱེད་་་་་
（ཀ་）དང་(ཁ་》ལ་སོགས་པའི་རྟགས་ཀྱིས་དྲངས་པ་ལྟར་ལྡེབ་གཤམ་སོ་སོར་
བཀོད་ཡོད།
ཚིག་དོན་གང་ཐད་ནས་ཅུང་ཟད་གོ་དཀའ་བའི་རིགས་རྣམས་ཚིག་
སྒྲུབ་སོ་སོའི་ཁ་ཐུག་ཏུ་སྒོར་ཐིག་ཨང་གྲངས་ཀྱིས་མཚན་པས་དྲངས་པ་ལྟར།
འབྲུ་འགྲེལ་དང་། དོན་འགྲེལ་གང་ལ་གང་འོས་པ་རྣམས། རྫོགས་པ་ཆེན་
པོའི་རྒྱུད་ལུང་མན་ངག་གི་དཔེ་ཚད་ལྡན་རྣམས་ཀྱི་དགོངས་པ་གཞིར་བཟུང་
སྟེ་འགྲེལ་བཤད་གང་ཐུབ་ཐུབ་ཤིན་ཏུ་ཁ་གསལ་ཡིན་ཁུལ་གྱིས་བཀོད་ཡོད།



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 583 •
སྦས་པའི་རྒུམ་ཆུང་གི་ཕྱི་མོའི་དཔེ་རྙིང་མ་འདི་དང་འབྲེལ་ཡོད་ཀྱི་
ཆ་ལག་མི་འདྲ་བ་གསུམ་ཡོད་པ་ལས། རྒུམ་ཆུང་གི་ཆ་ལག་དང་པོ་ནི། སློབ་
དཔོན་སངས་རྒྱས་སྦས་པའི་རྡོ་རྗེའི་གླུ་ཞེས་པ་སྟེ། དེ་ཡང་ཨ་ཏི་ཡོ་གའི་
ལུགས་སུ། རྫོགས་པ་ཆེན་པོའི་དགོངས་པ་རྗེན་གཅེར་དུ་ངོ་སྤྲད་པའི་ཚུལ་
བླ་ན་མེད་པ་ཞིག་ནི། རིག་འཛིན་གྱི་སློབ་དཔོན་རྣམས་ཀྱི་རྟོགས་པ་རྡོ་རྗེའི་
གླུ་ཟབ་མོ་རྣམས་ལ་བརྟེན་ནས་རིག་པ་རྩལ་གྱི་དབང་བསྐུར་བ་དེ་ཡིན། རྒྱུ་
མཚན་དེ་ལ་བརྟེན་ནས་རྫོགས་ཆེན་གྱི་རྣལ་འབྱོར་པ་ཆེན་པོ་གཡུང་སྟོན་རྡོ་་་
རྗེ་དཔལ་གྱིས་སེམས་སྡེ་མ་བུ་བཅོ་བརྒྱད་ཀྱི་དགོངས་པ་ངོ་སྤྲོད་པའི་ཐབས་་་
རིག་པ་རྩལ་གྱི་དབང་ཇི་ལྟར་བསྐུར་བའི་ཕྱི་མོའི་དཔེ་བཀོད་གནང་བ་དེ་་་་་
ཉིད་གཞིར་བཞག་ནས། དུས་ཕྱིས་ཀྱི་མཁས་གྲུབ་ཆེན་པོ་ཀོང་སྤྲུལ་བློ་གྲོས་
མཐའ་ཡས་ （ ༡༨ ༡༣–༡༨༩༩）ཀྱིས་གསར་རྙིང་རིས་མེད་ཀྱི་གསང་བ་
ཟབ་མོ་རྣམས་ལྷན་ཅིག་ཏུ་བསྡེབས་པ་གདམས་ངག་མཛོད་ཀྱི་བཀའ་བསྡུ་་་་
གནང་སྐབས། ཐེག་མཆོག་རྫོགས་པ་ཆེན་པོའི་སྐོར་དུ། རྫོགས་ཆེན་སྡེ་
གསུམ་གྱི་གདམས་པའི་སྙིང་པོ་རྣམས་ཕྱོགས་གཅིག་ཏུ་བསྡུས་ཏེ་གདམས་་་་་
ངག་མཛོད་(ཀ་）པོད་རྙིང་མའི་གྲངས་སུ་བཞག་མཛད་པ་དེ་དག་ལས།
སེམས་སྡེ་མ་བུ་བཅོ་བརྒྱད་ཀྱི་དགོངས་པ་ངོ་སྤྲད་པའི་ཐབས་རིག་པ་རྩལ་གྱི་
དབང་བཅོ་བརྒྱད་བསྐུར་བའི་ཆོག་ཁྲིགས་བླ་མའི་ཞལ་གདམས་ཞེས་བྱ་བ་་་་
བཞུགས་སོ། །ཞེས་པའི་མཚན་བྱང་ཅན་གྱི་དཔེ་དེ་ལས་གསལ་བ། སློབ་
དཔོན་སངས་རྒྱས་སྦས་པའི་རྡོ་རྗེའི་གླུ་ཞེས་བྱ་བའི་དཔེ་དེ་ཡིན།
རྒུམ་ཆུང་གི་ཆ་ལག་གཉིས་པ་ནི། དུས་རབས་བརྒྱད་པའི་ནང་
བྱོན་པའི་རྫོགས་ཆེན་གྱི་སློབ་དཔོན་ཆེན་པོ། རྫོགས་ཆེན་གྱི་རྒྱུད་ལུང་ཕལ་



|
，
• 584 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མོ་ཆེ་ཨོ་རྒྱན་གྱི་སྐད་ནས་བོད་སྐད་དུ་བསྒྱུར་མཛད་པའི་ལོ་ཙཱ་བ་ཆེན་པོ་་་་་
རོ་ཙ་ན་ཞབས་ཀྱི་རྒྱུད་འབུམ་རིན་པོ་ཆེའི་ཕྱི་མོའི་དཔེ་རྙིང་ལག་བྲིས་མ་པོད་
བརྒྱད་ཡོད་པ་ཞིག་གན་དགོན་རྟོགས་ལྡན་རིན་པོ་ཆེའི་ཕྱག་དཔེའི་གྲས་སུ་་་
བཞུགས་ དེ་ ཉིད་ བཀྲས་ སྒང་ བཀྲ་ ཤིས་ ལགས་ ཀྱིས་ ལ་ དྭགས་ སླེར་་་་་
（༡༩༧ ༡） དཔེར་ལོག་བརྒྱབ་ཏེ་ཀུན་གྱི་སྤྱོད་ཡུལ་དུ་སྣང་བར་མཛད་ཅིང་།
རྒྱུད་འབུམ་རིན་པོ་ཆེ་དེའི་ཁོངས་པོད་བརྒྱད་པ་(ཇ་）དུམ་གྱི་མཇུག་ཐོག་ཏུ་
བཻ་རོའི་འདྲ་འབག་ཆེན་མོ་བཞུགས་སོ། །ཞེས་བྱ་བ་སློབ་དཔོན་བཻ་རོ་ཙ་ནའི་
རྣམ་ཐར་དབུ་མེད་ཀྱི་ཕྱི་མོའི་དཔེ་རྙིང་ཤིན་ཏུ་བཀླག་དཀའ་བ་ཞིག་ཡོད་་་་་་
འདུག་པ་དེ་ཉིད་རྩ་བར་བཟུང་ནས། །
༡. སློབ་དཔོན་སངས་རྒྱས་སྦས་པས་སྙིང་པོའི་དོན་དྲིལ་ནས་་་་་
གསུངས་པ། ༢. སློབ་དཔོན་སངས་རྒྱས་སྦས་པས་རྡོ་རྗེའི་བཤད་པ་གནང་
བ། ༣. སློབ་དཔོན་སངས་རྒྱས་སྦས་པ་ཉིད་ཀྱི་རྟོགས་པ་བརྗོད་པ།
༤. སློབ་དཔོན་སངས་རྒྱས་སྦས་པས་བྱང་ཆུབ་ཀྱི་སེམས་གསུངས་པ་བཅས་་་
ལེའུ་ཚན་བཞི་ཡོད་པ་རྣམས་འདིར་ཕྱོགས་གཅིག་ཏུ་བཀོད་པ་དང་། དེ་
དག་གི་མཇུག་ཐོག་ཏུ་ཕྱི་མོའི་དཔེ་གཞན་རྗེ་བཙུན་ཐམས་ཅད་མཁྱེན་པ་བ་་་
རོ་ཙ་ནའི་རྣམ་ཐར་འདྲ་འབག་ཆེན་མོ་བཞུགས་སོ། །ཞེས་པའི་མཚན་བྱང་
ཅན་གྱི་ལྷ་སའི་དཔར་མ་དེར་མི་འདྲ་བའི་ཆ་ཇི་སྙེད་ཅིག་ཡོད་པ་དེ་རྣམས་་་་
ཀྱང་འདིར་གསལ་ཁ་བཏོན་ཏེ་བཀོད་ཡོད་པ་དེ་རྣམས་ཡིན། །
རྒུམ་ཆུང་གི་ཆ་ལག་གསུམ་པ་ནི། གནུབས་ཆེན་སངས་རྒྱས་ཡེ་
ཤེས་སམ་རྡོ་རྗེ་ཡང་དབང་གཏེར་དུ་གྲགས་པ་དེ་ཉིད་ཀྱིས་མཛད་པའི་་་་་
བསྟན་བཅོས་ཆེན་པོ་ “སྒོམ་གྱི་གནད་གསལ་བར་ཕྱེ་བ་བསམ་གཏན་མིག་་་་



སྦས་པའི་རྒུམ་ཆུང་གི་ཕྱི་མོའི་སྐོར་བཤད་པ། • 585 •
སྒྲོན་” ནམ། “ཀུན་གཞི་བྱང་ཆུབ་ཀྱི་སེམས་ལྷུན་གྱི་རྫོགས་པ་ཆེན་པོ་གཏན་
ལ་དབབ་པའི་མན་ངག་གི་རྒྱལ་པོ། རྣལ་འབྱོར་པའི་མིག་ཅེས་བྱ་བའི་
བསམ་གཏན།” ཞེས་པ་མཚུངས་པའི་ཟླ་ཐམས་ཅད་དང་ཡོངས་སུ་བྲལ་
བའི་བསྟན་བཅོས་ཆེན་པོ་དེའི་ནང་། རྫོགས་ཆེན་གྱི་སྟོན་པ་དགའ་རབ་རྡོ་
རྗེ་དང་། སློབ་དཔོན་པདྨ་སཾ་བྷ་ཝ་སོགས་ཨ་ཏི་ཡོ་གའི་རིག་འཛིན་ཆེན་པོ་
རྣམས་ཀྱི་དགོངས་པ་བཞེས་ཚུལ་ལམ། ལས་ཅན་གྱི་གདུལ་བྱ་རྣམས་ལ་
བསྟན་ཚུལ་མི་འདྲ་བ་འགའ་ཞིག་གསལ་བར་བཀྲལ་མཛད་པ་ལས། སློབ་
དཔོན་སངས་རྒྱས་སྦས་པས་བྱ་བཙལ་དང་བྲལ་བར་བཞེད་ཚུལ་གསལ་རྒྱས་
སུ་བཀོད་མཛད་པ་རྣམས་འདིར་ཕྱོགས་གཅིག་ཏུ་བསྡུས་པ་དེ་དག་ཡིན།
ཆ་ལག་གསུམ་པོ་དེ་དག་རེ་བཞིན་གྱི་མཇུག་ཐོག་ཏུ། སྐབས་སོ་
སོའི་ཚིག་དོན་ཤིན་ཏུ་གོ་དཀའ་བའི་རིགས་རྣམས་ལ་མེད་དུ་མི་རུང་བའི་་་་་
ཚིག་འགྲེལ་ཉུང་དུ་རུང་བཀོད་ཡོད།
སྦས་པའི་རྒུམ་ཆུང་གི་ཕྱི་མོའི་དཔེ་རྙིང་ཏུན་ཧོང་ནས་ཐོན་པ་འདི་
བཞིན་གནའ་བོའི་ཤེས་རིག་ལ་དོ་སྣང་ཡོད་པ་ཀུན་ཀྱི་སྤྱོད་ཡུལ་དུ་གྱུར་པ་་་་
དང་། རྫོགས་ཆེན་ཨ་ཏི་ཡོ་གར་ཞིབ་འཇུག་གི་ཆ་རྐྱེན་དེ་ལྷག་མེད་པ་ཞིག་
ཏུ་གྱུར་པ་དང་། ། ལྷག་པར་དུ་སྙིང་པོའི་བསྟན་པ་རིན་པོ་ཆེ་འདི་ལ་མོས་
པའི་སྐལ་ལྡན་རྣམས་ཀྱིས་རྫོགས་ཆེན་ཨ་ཏི་ཡོ་གའི་དགོངས་པ་ཇི་བཞིན་དུ་་་
རྟོགས་པ་དང་། མོས་པས་སྤྱོད་པ་རྣམས་ལའང་སློབ་གཉེར་གྱི་མཐུན་རྐྱེན་
ཡང་དག་པའི་གོ་སྐབས་རྨད་དུ་བྱུང་བ་ཞིག་ཐོབ་པ་འདི་དག་ནི། དབྱིན་
ཡུལ་རྒྱལ་སའི་ཨིཎྜི་ཡ་ཨོgསེ་དཔེ་མཛོད་ཁང་གི་སྐུ་དྲིན་ལས་བྱུང་བ་སྟེ།
ཁོང་ཚོས་ཕྱི་མོའི་དཔེ་རྙིང་མ་རིན་ཐང་བྲལ་བ་འདི་བཞིན་དོ་དམ་གྱིས་ཉར་



1
.
• 586 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཚགས་གནང་བ་དང་། དེ་ཙམ་དུ་མ་ཟད་རང་རེས་དཔེ་རྙིང་དེ་དག་ལ་ཞིབ་
འཇུག་བྱེད་པར་ཕྱི་མོའི་དཔེ་འདྲ་བཤུས་རྒྱག་པ་སོགས་གང་ཅིའི་ཕན་གྲོགས་
རྒྱ་ཆེན་པོ་དེ་དག་གནང་མེད་ན་ད་ལན་གྱི་དཔེ་འདི་བཞིན་ཀུན་གྱི་སྤྱོད་ཡུལ་
དུ་འགྱུར་མི་སྲིད་པ་མཐའ་གཅིག་ཏུ་ངེས་པས། ཁོ་བོས་སྐབས་འདིར་ཁོང་
ཚོར་བཀའ་དྲིན་རྗེས་དྲན་གྱི་སྒོ་ནས་ཐུགས་རྗེ་ཆེ་ཞེས་ཞུ་རྒྱུ་ཡིན།
ཁོ་བོས་བསྟན་པ་དང་། འགྲོ་བ་ཡོངས་ལ་སྨན་རེའི་བསམ་སྦྱོར་
རྣམ་པར་དག་པས་དཀའ་ངལ་ཇི་སྙེད་ཅིག་བྱུང་བ་ཐམས་ཅད་ཁྱད་དུ་་་་་
བསད་དེ། རང་གི་ཤེས་ཚོད་ལ་དཔག་པས་སྦས་པའི་རྒུམ་ཆུང་གི་ཕྱི་མོའི་
དཔེ་རྙིང་འདིའི་ཚིག་དོན་གཉིས་ཀའི་ཆ་ལ་འགྲེལ་བཤད་གང་ཐུབ་ཐུབ་་་་་
བགྱིས་ཁུལ་བྱས་ཡོད་ནའང་། རྫོགས་ཆེན་ཨ་ཏི་ཡོ་གའི་དགོངས་པ་ནི་རྒྱ་
མཚོ་ལས་གཏིང་ཟབ། རི་རྒྱལ་ལས་ལྷུན་བརྗིད། ནམ་མཁའ་ལས་རྒྱ་ཆེ་བ་
ཞིག་ཏུ་སོང་བས། མ་རྟོགས་པ་དང་། ལོག་པར་རྟོགས་པ་སོགས་ཀྱི་དྲི་མ་ཅི་
རིགས་པའང་བྱུང་ཡོད་པར་སྲིད་པས། རྫོགས་པ་ཆེན་པོའི་རྟོགས་པ་མཆོག་
ལྡན་གྱི་མཁས་གྲུབ་རྣམས་ནས། ཁོ་བོས་མ་རྟོགས་པ་དང་། ལོག་པར་
རྟོགས་པ་དང་། ཐེ་ཚོམ་གྱི་དྲི་མ་ཇི་སྙེད་ཅིག་བཀོད་པ་དེ་ཀུན་བསྟན་པ་
དང་འགྲོ་བའི་གསོས་སུ་དགོངས་ཏེ། ཐུགས་བརྩེ་བ་ཆེན་པོས་དག་བཅོས་
གང་ལ་གང་འོས་པ་རྣམས་ཀྱང་ཐད་ཀར་གནང་སྐྱོང་ཡོད་པ་ཞུ་འཚལ།།



རྫོགས་པ་ཆེན་པོའི་སྐོར་གྱི་དྲིས་ལན།
• 587•
རྫོགས་པ་ཆེན་པོའི་སྐོར་གྱི་དྲིས་ལན།
དྲི་བ་དང་པོ།
ཅི་ཞིག་ལ་རྫོགས་པ་ཆེན་པོ་ཟེར།
རྫོགས་པ་ཆེན་པོ་ཞེས་པ་ནི། གཞི་དང་། ལམ། འབྲས་སུ་གསུམ་
ཀ་སྙིང་པོ་བྱང་ཆུབ་ཀྱི་སེམས་གཅིག་གི་ཀློང་དུ་ཡོངས་སུ་རྫོགས་པ་ཞིག་ལ་་་་་
ཟེར་གྱི་ཡོད་པ་རེད། རྫོགས་པ་ཆེན་པོ་ཉམས་སུ་ལེན་མཁན་ཞིག་ཡིན་ཕྱིན་
ཆད་གཞིའི་གནས་ལུགས་སྙིང་པོ་བྱང་ཆུབ་ཀྱི་སེམས་ངོ་བོ་རང་བཞིན་ཐུགས་
རྗེ་གསུམ་གྱི་བདག་ཉིད་དུ་ཤེས་མཁན་ཞིག་ཡིན་དགོས། དེ་ཡང་ 《ཀྱེ་
རྡོར》ལས། སེམས་ཅན་རྣམས་ནི་སངས་རྒྱས་ཉིད། །འོན་ཀྱང་གློ་བུར་དྲི་
མས་བསྒྲིབས། །དྲི་མ་དེ་བསལ་སངས་རྒྱས་དངོས། །ཞེས་གསུངས་པ་
ལྟར། གཞིའི་གནས་ལུགས་རང་བཞིན་རྣམ་དག་ཅིག་ཡིན་ནའང་། གློ་བུར་
དྲི་བྲལ་གྱི་རྣམ་དག་ཅིག་ཡིན་གྱི་མ་རེད། དེའི་ཚུལ་ནི་《ཀུན་ཏུ་བཟང་པོའི་
དགོངས་པ་ཟང་ཐལ་དུ་བསྟན་པའི་རྒྱུད》ལས། སྣང་སྲིད་འཁོར་འདས་



• 588 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རིག་ཆོ་འཕྲུལ་ཏེ། །ཞེས་པ་ལྟར། ཀུན་གྱི་གཞིའི་གནས་ལུགས་རང་བཞིན་
རྣམ་པར་དག་པ་གཅིག་པ་ཡིན་ནའང་། ལམ་དུས་སུ་རིག་པ་དང་། མ་རིག་
པ་གཉིས་ལ་བརྟེན་ནས། འབྲས་བུ་ཞི་བ་ཐར་པ་དང་། སྲིད་པ་འཁོར་བ་
གཉིས་སུ་སྣང་བ་འདི་བྱུང་བ་རེད། །
རྫོགས་པ་ཆེན་པོའི་ལམ་གྱི་གནད་ཀ་བསྡུ་ན། ལྟ་བ་དང་། སྒོམ་པ་
དང་། སྤྱོད་པ་གསུམ་གྱི་ཁོངས་སུ་མ་འདུས་པ་ཡོད་པ་མ་རེད། རྫོགས་ཆེན་
གྱི་ལྟ་བའི་མཐར་ཐུག་ནི། 《 སྒྲ་ཐལ་འགྱུར་རྩ་བའི་རྒྱུད》ལས། ཕྱོགས་སུ་མ་
ལྷུང་ལྟ་བའི་དོན། །ཞེས་དང་། སློབ་དཔོན་ཆེན་པོ་ཤྲཱི་སེང་ཧས། ལྟ་བ་ཉག་
གཅིག་སྤྲོས་པའི་མཐའ་དང་བྲལ། །ཞེས་གསུངས་པ་ལྟར། ཡོད་མེད་དང་།
ཡིན་མིན་སོགས་གང་གི་ཕྱོགས་སུ་མ་ལྷུང་བ་སྟེ། རིག་འཛིན་འཇིགས་མེད་
གླིང་པས། གཞི་མེད་རྩ་བྲལ་ཆོས་སྐུ་སྐྱེ་བ་མེད་པའི་དོན་ཁོང་དུ་ཆུད་པ་ནི།།
《དབུ་མ་ཐལ་འགྱུར》ལས། ང་ལ་ཁས་ལེན་མེད་པས་ན། །ང་ནི་སྐྱོན་མེད་ཁོ་
ན་ཡིན། །ཞེས་པའི་ཐོག་ཏུ་སླེབས་ཤིང་། སླེབས་ཚུལ་ཡང་དེང་སང་གྲུབ་
པའི་མཐའ་འདི་ཉིད་འཛིན་པར་རློམས་པ་རྣམས་ལྟར་ཡིད་དཔྱོད་ཀྱི་བློས་་་་་
བཞག་པ་ཙམ་མ་ཡིན་པར། རང་བཞིན་རྫོགས་པ་ཆེན་པོའི་ཆོས་ཉིད་ཀྱི་
དོན་མཐོང་བས་སླེབས་པ་ཡིན་ཞེས་བདག་ཉིད་སྨྲའོ། །ཞེས་གསུངས་པ་
ལྟར། ལྟ་བའི་དོན་རང་རྒྱུད་དུ་ཁྲུངས་པ་དེ་ལ་རྫོགས་པ་ཆེན་པོའི་ལྟ་བ་ཞེས་
ཟེར་གྱི་ཡོད་པ་རེད། དེའི་ཚུལ་ནི། 《རྒྱ་མཚོ་མཐའ་ཡས》(voL-1.
186B. L. 52ལས། ཨ་ཏི་ཕྱོགས་རིས་མེད་པ་ལ། །བལྟས་ཀྱང་སྐྱོན་མེད་རང་
བྱུང་ཡིན། །མ་བལྟས་མཚན་མ་རང་སར་གྲོལ། ། གཉིས་མེད་རང་གྲོལ་
དབྱིངས་སུ་ལྟ། །ལྟ་བ་ཕྱོགས་སུ་འཛིན་པའི་བདུད། །རོལ་པ་འགག་མེད་



རྫོགས་པ་ཆེན་པོའི་སྐོར་གྱི་དྲིས་ལན། • 589 •
དབྱིངས་སུ་གྲོལ། །ཞེས་གསལ་བར་བསྟན་པས་ཀྱང་ཤེས་ཐུབ་པ་ཡིན། ལྟ་
བ་དེ་ཡིད་དཔྱོད་ཀྱིས་གཏན་ལ་འབེབས་པ་ལ། ང་ཚོའི་དབང་ཤེས་སུ་ནུས་
ཚོད་ཀྱི་རིག་པ་དང་ཐ་སྙད་ལ་བརྟེན་ནས་གཏན་ལ་དབབ་དགོས་ཤིང་། ཇི་
ལྟར་གཏན་ལ་འབེབས་པའི་ཚུལ་ནི་བདག་ཉིད་ཆེན་པོ་ཀླུ་སྒྲུབ་ཡབ་སྲས་་་་་
ཀྱིས་བཀྲལ་བའི་དབུ་མ་ཐལ་འགྱུར་གྱི་ལུགས་ཏེ། དེ་ལས་ལྷག་པའི་ལྟ་བ་
གཏན་ལ་འབེབས་ལུགས་ཤིག་མེད་པ་ནི། དཔལ་ས་སྐྱ་པཎྜི་ཏས། དབུ་
མ་ལས་ལྷག་ལྟ་ཡོད་ན། །ལྟ་དེ་སྤྲོས་པ་ཅན་དུ་འགྱུར། །ཞེས་གསུངས་པ་དེ་
ག་རེད།
རྫོགས་པ་ཆེན་པོའི་སྒོམ་པ་ནི། 《རྡོར་སེམས་སྙིང་གི་མེ་
ལོང་》ལས། གསལ་ལ་རྟོག་པ་མེད་པས་སྒོམ་པའི་ཚད་དང་ལྡན། །ཞེས་དང་
ཤྲཱི་སེང་ཧས། སྒོམ་པ་ཉག་གཅིག་བཏང་བཞག་འགྲོ་འོང་མེད། །ཅེས་དང་། །
རིག་འཛིན་འཇིགས་མེད་གླིང་པས། སྒོམ་པ་ཤུགས་འབྱུང་རང་གསལ་
འདིས། །བློས་བྱས་ཀྱི་ལྟ་སྒོམ་ཟིལ་གྱིས་གནོན། །ལྷུན་གྲུབ་རྫོགས་ཆེན་གྱི་
དགོངས་པ་ཡིན། །ཞེས་གསུངས་པ་ལྟར། བཏང་བཞག་འགྲོ་འོང་དང་བྲལ་
བ། རང་གསལ་རྟོག་པ་མེད་པ་དེ་རྫོགས་པ་ཆེན་པོའི་སྒོམ་པའི་མཐར་ཐུག་
རེད། དེའི་ཚུལ་ནི།《རྒྱ་མཚོ་མཐའ་ཡས》[vOL. IP. 186B. L6]ལས། ཨ་
ཏི་ཏིང་འཛིན་དམིགས་གཏད་མེད། །བསྒོམས་ཀྱང་སྐྱོན་མེད་རང་གྲོལ་
ཡིན། །མ་བསྒོམས་སྐྱོན་མེད་རང་སར་གྲོལ། ། རང་གྲོལ་གཉིས་མེད་རང་
གྲོལ་གྱིས། །ཏིང་འཛིན་ཕྱོགས་སུ་བསྒོམས་པའི་བདུད། །བྱར་མེད་བདེ་ཆེན་
དབྱིངས་སུ་གྲོལ། །ཞེས་གསུངས་པས་ཀྱང་གསལ་བར་བསྟན་པ་ཡིན། དེ་
ལྟར་ནའང་གཉིས་འཛིན་གྱིས་རྟོག་པས་བཅིངས་པའི་སྐྱེ་བོ་ལས་དང་པོ་་་་



• 590 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བས། འདུ་ཤེས་སྔོན་སོང་མ་བྱས་པར་སྒོམ་ལ་འཇུག་པའི་ཐབས་མེད། ཇི་
སྲིད་མཉམ་བཞག་ལ་འཇུག་ཏུ་ཡོད་པ་དེ་སྲིད་དུ་རྗེས་ཐོབ་ཀྱི་སྣང་བ་མི་་་་
འབྱུང་བའི་ཐབས་མེད་པས། བྱུང་གནས་འགྲོ་གསུམ་སོགས་སེམས་སྦྱོང་གི་
རིམ་པ་ནས་བརྩམས་ཏེ། ཅོག་བཞག་རྣམ་པ་བཞིའི་སྒོ་ནས་ཁྲེགས་ཆོད་
དང་། ལྷུན་གྲུབ་འོད་གསལ་ཐམས་ཅད་རྒལ་གྱི་ལམ་དངོས་ལ་འཇུག་གི་
ཡོད།
རྫོགས་པ་ཆེན་པོའི་སྤྱོད་པ་ནི། རྫོགས་ཆེན་པ་ཞིག་གཉིས་འཛིན་
གྱི་མཐའ་ལས་འདས་པའི་མཉམ་གཞག་གི་ངང་དུ་གནས་པའི་ཚེའམ། ཡང་
ན་ལྟ་སྤྱོད་ཡ་མ་བྲལ་ཞིང་། མཉམ་རྗེས་གཉིས་མེད་ཀྱི་རྟོགས་པ་མངོན་དུ་
གྱུར་པའི་ཚེ་ན། 《རྡོར་སེམས་སྙིང་གི་མེ་ལོང་》ལས། རང་བྱུང་བཅོས་པ་
མེད་པས་སྤྱོད་པའི་ཚད་དང་ལྡན། །ཞེས་དང་། རིག་འཛིན་ཤྲཱི་སེང་ཧས། །
སྤྱོད་པ་ཉག་གཅིག་རྩོལ་སྒྲུབ་མཐའ་དང་བྲལ། །ཞེས་དང་། འཇིགས་མེད་
གླིང་པས། སྤྱོད་པ་གཏད་མེད་རང་གྲོལ་འདིས། །རྐྱེན་ངན་དང་བདེ་སྡུག་
ཟིལ་གྱིས་གནོན། །ཞེས་གསུངས་པ་ལྟར། དེ་ལ་དགེ་བས་ཕན་མི་འདོགས།
སྡིག་པས་གནོད་མི་བསྐྱལ། དགེ་སྡིག་ཅེས་པ་དེའང་བློས་ཕར་བཞག་པ་ཙམ་
ལས་ཡུལ་གྱི་སྟེང་ནས་ཚུར་གྲུབ་པ་ཞིག་གང་ཡང་མེད་པས། དགེ་སྡིག་ལ་
བཟང་ངན་སྤང་བླང་སོགས་ཀྱི་མཐའ་དང་ཡོངས་སུ་བྲལ་བ་རང་ཤར་རང་་་་་
གྲོལ་དུ་སྤྱོད་པ་དེ་རྫོགས་པ་ཆེན་པོའི་སྤྱོད་པའི་དངོས་གཞི་རེད། འོན་ཀྱང་།
སྤྱོད་པ་གཏད་མེད་རང་གྲོལ་ཞེས་པ་དེའི་དོན་ལ་གོ་ལོག་མ་ཐེབས་པ་ཞིག་་་་་
དགོས། སྤྱོད་པ་གཏད་མེད་རང་གྲོལ་ཞེས་པ་དེ་རྫོགས་ཆེན་པ་རྣམས་ཀྱིས་
གང་བྱུང་མ་བྱུང་དགེ་མེད་སྡིག་མེད་བྱེད་ཆོག་ཅེས་པའི་དོན་ཞིག་རྩ་བ་ནས་



• 591 •
རྫོགས་པ་ཆེན་པོའི་སྐོར་གྱི་དྲིས་ལན།
མ་རེད། སློབ་དཔོན་ཀླུ་སྒྲུབ་ཀྱིས། ཇི་སྲིད་ཕུང་པོ་འཛིན་ཡོད་པ། །དེ་སྲིད་
དེ་ལ་རང་འཛིན་ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་
སྐྱེ་བ་འབྱུང་། །ཞེས་གསུངས་པ་ལྟར། ཇི་སྲིད་དུ་རྫོགས་ཆེན་པ་དེ་ལ་རྗེས་
ཐོབ་ཀྱི་ལས་སྣང་འདི་ཡོད་ཕྱིན་ཆད་གཉིས་འཛིན་གྱིས་བསྐྱེད་པའི་འཁོར་་་་
བའི་ལས་སྣང་འདིར་མི་འཇུག་པའི་ཐབས་མེད་ཅིང་། ལས་སྣང་དུ་འཇུག་
དགོས་ཕྱིན་ཆད། མི་ལ་ཐུན་མོང་མིའི་ལས་སྣང་ཚད་མས་གྲུབ་པ་དང་།
འདྲེ་ལ་ཐུན་མོང་འདྲེའི་ལས་སྣང་ཚད་མས་གྲུབ་ངེས་པས། ལས་བཟང་
ངན་གྱི་རྗེས་སུ་མི་འབྲང་ཐབས་མེད་ཅིག་ཆགས་ཡོང་གི་ཡོད་པ་རེད། ལས་
བཟང་ངན་གྱི་རྗེས་སུ་འབྲང་དགོས་ཕྱིན་ཆད་ལས་བཟང་པོ་བསགས་པ་་་་
དང་། ལས་ངན་པ་འདོར་བའི་བླང་དོར་གྱི་གནས་ལ་འཇུག་དགོས་སྟབས།
ལས་རྒྱུ་འབྲས་ཕྲ་ཞིང་ཕྲ་བ་ནས་བསྲུང་བརྩི་བྱ་དགོས་ཀྱི་ཡོད་པ་རེད། དེ་
ཡང་གྲུབ་ཆེན་ས་ར་ཧས། སྙིང་རྗེ་དང་བྲལ་སྟོང་པ་ཉིད་ལྟ་བ། །དེས་ནི་
ལམ་མཆོག་རྙེད་པ་མ་ཡིན་ཏེ། །གལ་ཏེ་སྙིང་རྗེ་འབའ་ཞིག་བསྒོམ་ན་ཡང་། །
འཁོར་བ་འདིར་གནས་ཐར་པ་ཡོད་དམ་ཅི། །ཞེས་གསུངས་པ་ལྟར་གནས་
ལུགས་ཟབ་མོའི་དོན་མངོན་དུ་གྱུར་པ་དེ་སྙིང་རྗེའི་སྙིང་པོ་ཅན་ཞིག་ཡིན་་་་་
དགོས་ཀྱི་ཡོད་པ་རེད། ང་ཚོས་སྐྱེ་འགྲོ་ཐམས་ཅད་ཀྱི་གནས་ལུགས་ཟབ་
མོའི་དོན་ནི་མ་རྟོགས་ཤིང་། མ་རིག་པའི་རྒྱུས་གཉིས་འཛིན་ཆེས་ཆེར་
བསྐྱེད་དེ་ལས་དང་བག་ཆགས་མང་དུ་བསགས། ལས་དང་བག་ཆགས་ཀྱི་དྲི་
མས་ཡང་དག་པའི་གནས་ལུགས་ཡོངས་སུ་བསྒྲིབས་ནས་རང་དབང་མེད་་་་་
པར་འཁོར་བ་མཐའ་མེད་དུ་འཁྱམས་ཀྱི་ཡོད་པའི་རྒྱུ་རྐྱེན་ཚང་མ་ཤེས་ཀྱི་་་་་
ཡོད་སྟབས། དེ་དག་ལ་ཉེ་རིང་ཆགས་སྡང་དང་བྲལ་བའི་སྙིང་རྗེ་ཚད་མེད་



• 592 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
པ་ཞིག་མི་སྐྱེ་ཐབས་མེད། སྟོང་གསལ་གཉིས་མེད་ཀྱི་གནས་ལུགས་ཟབ་མོ་
དེ་རྟོགས་ན། བསོད་ནམས་ཀྱི་དགེ་ཚོགས་ཐམས་ཅད་ཀྱང་ངང་གིས་འདུས་
ཏེ། དཔལ་ལྡན་ཨ་ཏི་ཤས། ལམ་གྱི་ཆོས་ཐམས་ཅད་ཕ་རོལ་ཏུ་ཕྱིན་པ་དྲུག་
ཏུ་འདུས་ཏེ། སྟོང་པ་ཉིད་ཀྱི་དོན་ཕྱིན་ཅི་མ་ལོག་པ་ཞིག་རྟོགས་ན། ཕྱི་ནང་
གི་དངོས་པོ་མཐའ་དག་ལ་ཞེ་འདོད་འཛིན་ཆགས་མེད་པས་སྦྱིན་པའི་ཕ་་་་
རོལ་ཏུ་ཕྱིན་པ་རྒྱུན་ཆད་མེད་པར་ཡོད། འཛིན་ཆགས་མེད་པ་ལ་མི་དགེ་
བའི་དྲི་མས་མི་གོས་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་རྒྱུན་ཆད་མེད་པར་
ཡོད། དེ་ལ་ང་དང་ང་ཡིར་འཛིན་པའི་ཁོང་ཁྲོ་མེད་པས་བཟོད་པའི་ཕ་རོལ་
ཏུ་ཕྱིན་པ་རྒྱུན་ཆད་མེད་པར་ཡོད། དེ་ལ་ང་དང་ང་ཡིར་འཛིན་པའི་ཁོང་ཁྲོ་
མེད་པས་བཟོད་པའི་ཕོ་རོལ་ཏུ་ཕྱིན་པ་རྒྱུན་ཆད་མེད་པར་ཡོད། དེ་རྟོགས་
པའི་དོན་ལ་སེམས་མངོན་པར་སྤྲོ་བ་དང་ལྡན་པས་བརྩོན་འགྲུས་ཀྱི་ཕ་རོལ་་་
ཏུ་ཕྱིན་པ་རྒྱུན་ཆད་མེད་པར་ཡོད། དེ་ལ་དངོས་པོར་འཛིན་པའི་གཡེང་བ་
དང་བྲལ་བས་བསམ་གཏན་གྱི་ཕ་རོལ་ཏུ་ཕྱིན་པ་རྒྱུན་ཆད་མེད་པར་ཡོད།
གང་ལའང་འཁོར་གསུམ་དུ་རྟོག་པའི་ཡིད་དང་བྲལ་བས་ཤེས་རབ་ཀྱི་ཕ་་་་
རོལ་ཏུ་ཕྱིན་པ་རྒྱུན་ཆད་མེད་པར་ཡོད། ཅེས་གསུངས་པ་དེ་ག་རེད།
སྤྱོད་པ་སྤྱད་ཚུལ་གྱི་དབང་དུ་བྱས་ན། རྫོགས་པ་ཆེན་པོ་ནི་ལྟ་སྒོམ་
སྤྱོད་འབྲས་གང་གི་ཆ་ནས་ཀྱང་། ལྷུན་གྲུབ་དང་། རང་གྲོལ་ཞེས་བྱ་བ་དེ་
རེད། དེའི་དོན་ཐ་མལ་བའི་ཚིག་གིས་བརྗོད་ན། ཡང་དག་པའི་རང་དབང་
ངམ། གཞན་དབང་དུ་མ་གྱུར་པ་ཞིག་ལ་ལྷུན་གྲུབ་དང་། རང་གྲོལ་ཞེས་
གཞག་དགོས་ཀྱི་ཡོད་པ་རེད། གང་ལགས་ཟེར་ན། གཞན་དབང་གིས་ཐག་
བཅད་པའི་མཐའ་རྒྱའམ། ཕྱི་ཡུལ་གྱི་སྟེང་ནས་ཚུར་བཞག་པའི་རྒྱ་ཞིག་ཕྱིན་



• 593 •
རྫོགས་པ་ཆེན་པོའི་སྐོར་གྱི་དྲིས་ལན།
ཆད་མཐའ་གང་རུང་ཞིག་ཏུ་མི་ལྷུང་བའི་ཐབས་མེད། མཐའ་གང་རུང་ཞིག་
ཏུ་ལྷུང་ཕྱིན་ཆད་གཉིས་འཛིན་གྱི་སྒྲོག་ལས་གྲོལ་བའི་སྐབས་མེད། དེས་ན་
《རྒྱུད་རང་ཤར།》 རྒྱུད་བཅུད་བདུན་(P. 424 L 5》ལས། སྤྱོད་ལམ་
གཞན་དང་མཐུན་པར་སྤྱོད། །ཅེས་དང་། (P. 404 L. 1 )ལས། ཆགས་
ལ་ཞེན་མེད་སྤྱོད་པ་ནི། །རྫོགས་ཆེན་ཨ་ཏིའི་སྤྱོད་པ་སྟེ། །ཞེས་གསུངས་པ་
ལྟར། རྫོགས་ཆེན་པ་རང་ཉིད་ཀྱིས་ལེགས་ཉེས་དང་ཕན་གནོད་སོགས་ཀྱི་གོ་
རྟོགས་ནང་ནས་རྙེད་དེ་སྤྱོད་པ་མི་དང་བསྟུན་ནས་སྤྱད་དགོས་ཤིང་། དེ་
འདྲ་བྱས་ན་རྗེས་སྣང་གི་སྤྱོད་པའི་སྐབས་སུའང་རྫོགས་པ་ཆེན་པོའི་ལྟ་སྤྱོད་་་
ཡ་བྲལ་དུ་མ་སོང་བ་ཞིག་ཡོང་ཐུབ་ཀྱི་ཡོད་པ་རེད། རྒྱ་མཚོ་མཐའ་ཡས་
(vOL. 1. P. 186 ,L 7)ལས། ཨ་ཏིའི་སྤྱོད་པ་བླ་དོར་མེད། །སྤྱད་ཀྱང་
སྐྱོན་མེད་རང་བྱུང་ཡིན། །མ་སྤྱད་སྐྱོན་མེད་རང་བྱུང་ཡིན། །རང་གྲོལ་རང་
བྱུང་སྤྱོད་པ་ཡིས། །ཆེན་དུ་སྤྱོད་པའི་བདུད་ལས་གྲོལ། །ཞེས་གསུངས་པས་
ཀྱང་ཤེས་ཐུབ། སྤྱོད་པའི་རྒྱས་ཕྱི་ལོགས་ནས་ཚུར་བཅིངས་པ་དེ་རིགས་
ཀྱིས། སྐྱེ་བོ་བློ་གྲོས་ཤིན་ཏུ་དམན་པ་འགའ་ལ་དགེ་བའི་ས་བོན་འཇོག་པ་
དང་། ལུས་ངག་གི་ཉེས་སྤྱོད་བསྡོམ་པ་སོགས་ཀྱི་ཕན་པ་ངེས་པར་འབྱུང་
སྲིད་ནའང་། སྐབས་མཚུངས་སུ། ཡུལ་དུས་གནས་སྐབས་སོགས་ཀྱི་ཆ་རྐྱེན་
མི་འདྲ་བ་མང་ཞིག་ལ་བརྟེན་ཏེ། ཚུལ་དང་མི་མཐུན་པ་མང་པོ་ཞིག་ཀྱང་
ཡོང་གི་ཡོད་པ་རེད། ཡུལ་གྱི་སྒོ་ནས་དཔྱད་ན། རྒྱ་གར་དང་། བོད་ཡུལ་
སོགས་སུ་ཆོས་སྤྱོད་དུ་བརྩིས་པའི་བྱ་བ་མང་པོ་ཞིག་ཡུལ་གཞན་དག་ཏུ་ཉེས་
སྤྱོད་དམ་མི་མཛེས་པའི་སྤྱོད་པ་ཞིག་ཏུ་མཐོང་སྲིད། དུས་ཀྱི་དབང་དུ་བྱས་
ན། གནའ་དུས་མི་རྣམས་ཞི་དལ་གྱིས་འཚོ་བའི་སྐབས་ཀྱི་བྱ་སྤྱོད་མང་པོ་



，
• 594 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཞིག་དེང་དུས་མི་རྣམས་འཁོར་ལོའི་བྱེད་རྩོལ་གྱི་བྲེལ་ཟིང་གི་ནང་དུ་ཚུད་་་་་་
པའི་སྐབས་འདིར་བྱེད་པའི་ལོང་ཁོམས་མེད་པ་དང་། འདས་པའི་དུས་ཀྱི་
མི་ཚོའི་བསམ་མནོ་དང་། དེང་དུས་ཀྱི་མི་ཚོའི་བསམ་མནོ་གཏོང་ཕྱོགས་མི་
འདྲ་བས། དུས་ཀྱི་འགྱུར་བ་སྣ་ཚོགས་པ་ལ་བརྟེན་ཏེ། མི་རྣམས་ཡུལ་གྱི་
སྟེང་ནས་ཚུར་བཞག་པའི་ཁྲིམས་ཀྱིས་འཆིང་བར་མི་འདོད་ནས། སྙིང་པོའི་
དོན་ལས་རིང་དུ་ཕྱོགས་པའམ། མང་ཞིག་གིས་རྩ་བ་ནས་འདོར་བའི་ཉེན་
ཁ་འདི་དག་ཡོང་གི་ཡོད་པ་རེད། དངོས་ཀྱི་གནས་ལུགས་སྟེང་ནས་ཀྱང་།
གྲུབ་རྗེ་འབྲུག་པ་ཀུན་ལེགས་ལ་འགའ་ཞིག་གིས། དེང་དུས་འདུལ་བ་དང་
སུ་མཐུན། ཞེས་བཀའ་འདྲི་ཞུས་པའི་ལན་དུ། བཅོམ་ལྡན་འདས་པ་དང་།
རྒྱན་དྲུག་མཆོག་གཉིས་མཐུན་ལས་ཆེ། གཞན་དུ་ན་ཡེ་གེར་བྲིས་པའི་སྣག་
ཚ་དང་ཤོག་བུ་མཐུན་ཡོང་། ཞེས་གསུངས་དགོས་བྱུང་བ་དེ་འདྲའི་གནས་
ཚུལ་ཆགས་ཡོང་གི་ཡོད་པ་རེད། རྫོགས་པ་ཆེན་པོའི་བསྟན་འབྱུང་རྣམས་
ནས། རྫོགས་ཆེན་གྱི་བསྟན་པ་ནི་སྙིགས་མའི་དུས་སུ་ཇི་ཟབ་དང་ཇི་རྒྱས་སུ་
འགྱུར་ཞིང་། མ་འོངས་པ་ཚེ་ལོ་བཅུ་པའི་བར་དུ་བསྟན་པ་དང་གནས་པར་
བཤད་པ་དེའི་རྒྱུ་མཚན་གཙོ་བོའང་རྫོགས་ཆེན་ནི་ལྟ་སྤྱོད་ཡ་མ་བྲལ་བ་རང་
གྲོལ་གྱི་ལམ་ཟབ་མོ་ཞིག་ཡིན་པ་དེ་ལས་གཞན་པའི་རྒྱུ་མཚན་ཡོད་པ་མ་་་་་
རེད།
དེ་ལྟ་བུའི་སྤྱོད་པ་དམ་པ་དེ་མདོ་ཧྲིལ་གྱིས་དྲིལ་བ། བཅོམ་ལྡན་
འདས་ཀྱིས། རང་དབང་ཐམས་ཅད་བདེ་བ་ཡིན། །གཞན་དབང་ཐམས་
ཅད་སྡུག་བསྔལ་ལོ། །ཞེས་གསུངས་པས་གཞིར་གཟུང་། ཞི་བ་ལྷས། འཇིག་
རྟེན་བདེ་བ་ཇི་སྙེད་པ། །དེ་ཀུན་གཞན་བདེ་འདོད་ལས་བྱུང་། །འཇིག་རྟེན་



་
རྫོགས་པ་ཆེན་པོའི་སྐོར་གྱི་དྲིས་ལན། • 595 •
སྡུག་བསྔལ་ཇི་སྙེད་པ། །དེ་ཀུན་བདག་བདེ་འདོད་ལས་བྱུང་། །ཞེས་
གསུངས་པས་བློ་སྦྱང་། རིག་འཛིན་འཇིགས་མེད་གླིང་པས། བསམ་པ་
བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་
ངན། །ཐམས་ཅད་བསམ་པ་དག་ལ་རག་ལས་པས། །ཀུན་ཏུ་བསམ་པ་
བཟང་ལ་བརྩོན་པར་བགྱི། །ཞེས་གསུངས་པ་ལྟར་གཞན་ཕན་གྱི་བསམ་པ་
བཟང་པོའི་རྩིས་ཟིན་པ་ཞིག་བྱས་པ་ཡིན་ན་སྤྱོད་པ་ཀུན་དང་མི་མཐུན་པ་་་་
ཞིག་ཡོང་ཐབས་ཡོད་པ་མ་རེད།
རྫོགས་ཆེན་པའི་འབྲས་བུ་ནི།《རྒྱ་མཚོ་མཐའ་ཡས་》
(vOL. 186AL. 1） ལས། རྫོགས་ཆེན་འབྲས་བུ་སྤངས་ཐོབ་མེད། །
བསྒྲུབས་ཀྱང་སྐྱོན་མེད་ཡེ་སངས་རྒྱས། །མ་བསྒྲུབས་སྐྱོན་མེད་རང་ས་ཟིན། །
རང་གྲོལ་ལྷུན་གྲུབ་རྫོགས་སངས་རྒྱས། །འབྲས་སུ་གཞན་ནས་རེ་བའི་
འདུད། །རེ་དོགས་མེད་པས་ཀུན་བཟང་ཀློང་། །བདེ་འབྱམས་རོལ་པའི་
དབྱིངས་སུ་རྒྱལ། །ཞེས་དང་། 《རྒྱ་མཚོ་མཐའ་ཡས།》༼ཀ༡༨༧ ཤ༡༠༩ན༣
VOL. 189 AL. 3. ལས། རྒྱུ་རྫོགས་ལམ་རྫོགས་འབྲས་བུ་རྫོགས། །ལྟ་
སྒོམ་སྤྱོད་པ་འབྲས་སུ་བཞི། །ཡེ་ནས་རྫོགས་ཤིང་བྱེ་བྲག་མེད། །ཅེས་པ་ལྟར་
ཡེ་ནས་ཡོངས་སུ་རྫོགས་པ་དེ་ཉིད། ཀུན་མཁྱེན་ཀློང་ཆེན་པས། མཁའ་
དབྱིངས་ཉི་ཟླའི་དཀྱིལ་འཁོར་འོད་གསལ་ཡང་། །མ་རྟོགས་སྤྲིན་ཆེན་སྙིང་
པོས་ཡོངས་བསྒྲིབས་པས། །མི་སྣང་བྱང་ཆུབ་རང་ལ་ཡོད་པའི་ཚུལ། །སྤྲིན་
ཆེན་དབྱིངས་སུ་བཞག་པས་རང་དེངས་ལྟར། །འབད་བརྩོན་མེད་པས་རྒྱུ་
འབྲས་སྤྲིན་བྲལ་ནས། །མཁའ་དབྱིངས་བྱང་ཆུབ་སྙིང་པོ་རང་ལས་འཆར། །
ཞེས་གསུངས་པ་ལྟར། གློ་བུར་དྲི་བྲལ་གྱི་བྱང་ཆུང་སྙིང་པོ་མངོན་དུ་གྱུར་
-



• 596 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཏེ། སྐུ་གསུམ་ལྷུན་གྱིས་གྲུབ་པའི་གདོད་མའི་སར་གཤེགས་པ་སྟེ། དེ་ཡང་
དབང་པོ་ཡང་རབ་ཏུ་གྱུར་པ་རྣམས་ཀ་དག་ཁྲེགས་ཆོད་ཀྱི་དགོངས་པ་་་་
དང་། ལྷུན་གྲུབ་ཐོད་རྒལ་གྱི་རྟོགས་པ་ཤར་གྲོལ་དུས་མཉམ་པས། འཕོ་
ཆེན་རྡོ་རྗེའི་སྐུར་བཞེངས་ཏེ་སྲིད་པ་ཇི་སྲིད་དུ་འགྲོ་བའི་དོན་མཛད་པ།
རྫོགས་ཆེན་གྱི་སྟོན་པ་དགའ་རབ་རྡོ་རྗེ་དང་། འཇམ་དཔལ་བཤེས་གཉེན།
གོ་མ་དེ་བེ། ཤྲཱི་སེང་ཧ། ཛཱ་ན་པུ་ཏྲ། བཱི་མ་ལ་མི་ཏྲ། པདྨ་སཾ་བྷ་ཝ། བཻ་རོ་
ཙ་ན། ཡེ་ཤེས་མཚོ་རྒྱལ་ལ་སོགས་པ་ལྟ་བུའམ། ཡང་ན་ལྷག་མེད་མྱ་ངན་
ལས་འདས་ཤིང་མངོན་པར་རྫོགས་པར་སངས་རྒྱས་ཏེ། འགྲོ་དོན་དུ་གདུང་
དང་རིང་བསྲེལ་མང་དུ་བྱོན་པ། སྔོན་གྱི་གྲུབ་ཐོབ་ཆེན་པོ་སྤྱི་དང་། ཁྱད་
པར་ཀུན་མཁྱེན་ཀློང་ཆེན་རབ་འབྱམས། རིག་འཛིན་འཇིགས་མེད་གླིང་པ་
ལྟ་བུ་རྣམས་དང་། ཡང་ན་ལྷུན་གྲུབ་འོད་གསལ་ཐོད་རྒལ་གྱི་སྣང་བཞི་
མཐར་ཕྱིན་ནས་ཁམས་ཀྱི་སྙིགས་མ་སྐྱ་དང་སེན་མོ་ཙམ་ལས། ཟག་བཅས་
ཀྱི་ཕུང་པོ་ལྷག་མེད་འཇའ་ལུས་སུ་གྲུབ་པ། མངའ་བདག་ཏིང་འཛིན་བཟང་
པོ། ལྕེ་བཙུན་སེང་གེ་དབང་ཕྱུག རྗེ་བཙུན་མ་ཚེ་དབང་སྒྲོལ་མ་རྣམས་
དང་། དུས་ཕྱིས་སུ་མདོ་ཁམས་སྒའི་ཡུལ་གྱི་རྣལ་འབྱོར་པ་གཙང་པ་གྲུབ་
ཆེན་གྱི་ཞལ་སློབ་ཀུན་དགའ་ཉི་མ་དང་། དེ་ལས་ལོ་གསུམ་ཕྱི་བ་འདས་ལོ་
༢༤༩༦སྤྱི་ལོ་༡༩༥ ༡ལ། མདོ་ཁམས་སྡེ་དགེ་ཡིད་ལྷུང་མ་ཎི་སྐས་མགོར་
ཐུན་མོང་གི་སྣང་ངོར་འབྲོག་མི་རྒན་པོ་ལྟ་བུའི་རྫོགས་ཆེན་གྱི་རྣལ་འབྱོར་པ་
པདྨ་རིན་གྲོལ་འཇའ་ལུས་སུ་ཕེབས་པ་རྒྱ་བོད་མི་སྣ་སྟོང་ཕྲག་བརྒལ་བའི་་་་་
མཐོང་སྣང་མངོན་སུམ་ཚད་གྲུབ་བྱུང་བ་དང་། ངའི་བླ་མ་བཀའ་དྲིན་ཅན་
བྱང་ཆུབ་རྡོ་རྗེའི་བླ་མ་པདྨ་བདུད་འདུལ། ཉེ་ཆར་ངའི་ཁུ་བོ་རྟོགས་ལྡན་ཨུ་



རྫོགས་པ་ཆེན་པོའི་སྐོར་གྱི་དྲིས་ལན། • 597 •
རྒྱན་བསྟན་འཛིན་འཇའ་ལུས་སུ་ཕེབས་པ་དེ་འདྲ་ཡོང་གི་ཡོད་པ་རེད།
དབང་པོ་འབྲིང་རྣམས་བར་དོར་ལོངས་སྤྱོད་རྫོགས་པའི་སྐུ་་་་
མངོན་འཚང་རྒྱ་བ་དང་། དབང་པོ་ཐ་མ་རྣམས་ཀྱང་རང་བཞིན་སྤྲུལ་པའི་
ཞིང་སྣང་དུ་དབུགས་འབྱིན་ཐོབ་ནས་རིམ་གྱིས་གནས་ལུགས་ཟབ་མོའི་དོན་
མངོན་དུ་འགྱུར་ཏེ་འཚང་རྒྱ་གི་ཡོད་པ་རེད། །
མདོར་ན། དེ་ལྟ་བུའི་གཞི་ལམ་འབྲས་གསུམ་གྱི་གནད་དེ་ལ་
རྫོགས་པ་ཆེན་པོ་ཞེས་བྱ་ཞིང་། གནད་དེ་གསུམ་གང་ཟག་སུ་ཡང་རུང་བ་
ཞིག་གི་རང་རྒྱུད་ལ་ཚང་བ་དེ་ལ་རྫོགས་ཆེན་པ་ཟེར་གྱི་ཡོད་པ་རེད། གནད་
འདི་གསུམ་ཞིབ་རྒྱས་མཁྱེན་འདོད་པ་རྣམས་ནས་རྫོགས་པ་ཆེན་པོ་སྡེ་གསུམ་
གྱི་རྒྱུད་ལུང་ལ་ཐོས་བསམ་གནང་དགོས་ཤིང་། དེ་ཙམ་མི་ནུས་ན། དེ་དག་
གི་དགོངས་པ་གཅིག་ཏུ་དྲིལ་བ། ཀུན་མཁྱེན་ཀློང་ཆེན་རབ་འབྱམས་པས་
མཛད་པའི་མཛོད་ཆེན་རྣམས་སམ། དེ་ཙམ་ཡང་མི་ནུས་ན། ཁོ་བོས་བྲིས་
པ་ཀློང་གི་སྙིང་པོ་ཙམ་ལ་ཞིབ་གཟིགས་གནང་ན། རྫོགས་པ་ཆེན་པོའི་གཞི་
ལམ་འབྲས་གསུམ་གྱི་སྐོར་མཁྱེན་ཐུབ་བོ། །
དྲི་བ་གཉིས་པ།
རྫོགས་པ་ཆེན་པོ་ཇི་ལྟར་དར་བ་རེད།
ཡོངས་གྲགས་སུ། ལྷུན་གྲུབ་རྫོགས་པ་ཆེན་པོ་ནི། རྒྱལ་བ་ཆོས་ཀྱི་



་་
-
-
-
• 598 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སྐུ་དཔལ་ཀུན་ཏུ་བཟང་པོས། ཉིད་ལས་མི་གཞན་པ་ལོངས་སྤྱོད་རྫོགས་པའི་
འཁོར་རྣམས་ལ་དུས་བཞི་མཉམ་པ་ཉིད་དུ་དགོངས་པས་བརྒྱུད་ཅིང་། དེ་
དག་གིས་དུས་སྐབས་མི་འདྲ་བ་སྣ་ཚོགས་ཀྱི་ནང་དུ་སྤྲུལ་པའི་འཁོར་རྣམས་་་
ལ་བརྒྱུད་པ་སྟེ། དེ་ཡང་མི་མཇེད་འཇིག་རྟེན་གྱི་ཁམས་འདིར་རྫོགས་ཆེན་
གྱི་སྟོན་པ་བཅུ་གཉིས་སུ་གྲགས་པ་རྣམས་བྱོན་ཏེ་རིམ་པར་བསྟན་པའི་་་་་
རྫོགས་ཆེན་གྱི་རྒྱུད་འབུམ་ཕྲག་དྲུག་ཅུ་རྩ་བཞིར་བཞུགས་པ་དེ་དག་རེ་རེ་་་་་
བཞིན་གནས་དུས་སྟོན་འཁོར་རྒྱུད་བཅས་ཕུན་སུམ་ཚོགས་པ་ལྔ་ལྡན་གྱི་་་་
བཤད་པ་རྒྱུད་སོ་སོའི་སྐབས་སུ་མཁྱེན་དགོས་ཀྱི་ཡོད་པ་རེད།
ང་ཚོས་ཤེས་ཚོད་ད་དུང་དངོས་ཡོད་ཀྱི་རྫོགས་པ་ཆེན་པོའི་བསྟན་་
པ་དང་། བསྟན་པའི་སྙིང་པོ་རྒྱུད་ལུང་མན་ངག་དང་བཅས་པ་འདི་དག་གི་
འབྱུང་ཁུངས་ལ་མི་འདྲ་བ་གཉིས་ཡོད་པ་རེད། །
ད་ནས་མི་ལོ་༣༠༠༠ཙམ་འདས་པའི་སྔོན། ཞང་ཞུང་གི་ཡུལ། -
གངས་ཆེན་ཏི་སི་དང་། མཚོ་མ་ཕམ་གྱི་མདུན། འོལ་མོ་ལུང་རིང་ཞེས་བྱ་བ་
ན། སྟོན་པ་གཤེན་རབ་མི་བོ་ཆེ་བྱོན་ཏེ། ལྷ་རབ་འོད་ཀྱི་སྲས་ཡོངས་སུ་དག་
པ་སོགས་གདུལ་བྱ་དབང་པོ་མཆོག་ཏུ་གྱུར་པ་རྣམས་ལ། ཞང་ཞུང་གི་སྐད་
དུ། ཨཱི་ཐི་ཀུ་ཡིག་ཁྲི་རྩི་ཨུ་པ་ཏན་ཏྲ་ཐད་དོ་ཅི། བོད་སྐད་དུ། རྫོགས་པ་
ཆེན་པོ་བྱང་ཆུབ་སེམས་ཀྱི་གནད་བྱང་ཐིག་ལེ་ཉག་གཅིག་ཨེ་མ་ཧོ། ཞེས་བྱ་
བའི་སྐོར་གྱི་རྫོགས་པ་ཆེན་པོ་ཚིག་ཉུང་ལ་དོན་འདུས་པ་ཞིག་གསུངས་པ་དེ་
ཉིད་རིམ་པར་བརྒྱུད་པའི་བླ་རབས་ཉེར་ལྔ་པར། གྱེར་ཆེན་སྣང་བཞིར་ལོད་
པོ་སྐུ་དངོས་བོད་ཡུལ་དབུས་སུ་བྱོན་ནས་དར་ཞིང་རྒྱས་པར་མཛད་པ།
དེང་དུས་ཞང་ཞུང་སྙན་བརྒྱུད་དུ་གྲགས་པ་དང་། དེ་དང་འབྲེལ་བ་རྫོགས་



རྫོགས་པ་ཆེན་པོའི་སྐོར་གྱི་དྲིས་ལན། • 599 •
ཆེན་བསྒྲགས་པ་སྐོར་གསུམ་གྱི་སྐོར་སོགས་ད་ལྟའི་བར་དུ་བཤད་སྒོམ་་་་་
བཀའ་སྲོལ་མ་ཉམས་པར་བཞུགས་པ་དེ་ག་རེད། །
སངས་རྒྱས་ཀྱི་འདས་ལོ་༢༧ནམ། ཡང་ན་དེ་ལས་ལྷག་ཙམ་པ་ན་
ཨོ་རྒྱན་རྡ་ན་ཀོ་ཤའི་གླིང་དུ་སྤྲུལ་པའི་སྐུ་དགའ་རབ་རྡོ་རྗེ་བྱོན་ནས། སློབ་
དཔོན་འཇམ་དཔལ་བཤེས་གཉེན་སོགས་ལས་ཅན་གྱི་འཁོར་ཚོགས་རྣམས་་་་
ལ་ལྷུན་གྲུབ་རྫོགས་པ་ཆེན་པོའི་ཆོས་ཀྱི་འཁོར་ལོ་བསྐོར་བ་དེ་དག་ཨོ་རྒྱན་གྱི་
·སློབ་དཔོན་ཆེན་པོ་པད་མ་སམ་བྷ་ཝ་དང་། རིག་འཛིན་བཱི་མ་ལ་མི་ཏྲ། ལོ་
ཆེན་བཻ་རོ་ཙཱ་ན་སོགས་ཀྱིས་བོད་ཡུལ་དུ་སྤྱན་དྲངས་པ། རྫོགས་པ་ཆེན་པོ་
ཀུན་བྱེད་རྒྱལ་པོའི་རྒྱུད་གཙོར་གྱུར་པ་སེམས་སྡེའི་རྒྱུད་ལུང་ཉེར་གཅིག་་་་་
དང་། ཀློང་ཆེན་རབ་འབྱམས་རྒྱལ་བུའི་རྒྱུད་གཙོར་གྱུར་པ་ཀློང་སྡེའི་རྒྱུད་
ཆེན་བཅུ་དང་། སྒྲ་ཐལ་འགྱུར་རྩ་བའི་རྒྱུད་ཆེན་པོ་གཙོར་གྱུར་པ་མན་ངག་
གི་རྒྱུད་བཅུ་བདུན་ཏེ་རྫོགས་པ་ཆེན་པོ་སྡེ་གསུམ་དང་། གཞན་ཡང་བཀའ་
གཏེར་གྱི་རྒྱུད་ལུང་མན་ངག་རྒྱ་ཆེ་ལ་གྲངས་མང་བ་ད་ལྟའི་བར་དུ་བཤད་་་་་
སྒོམ་གྱི་རྒྱུན་མ་ཉམས་པར་བཞུགས་པ་དེ་ག་རེད། ཚུལ་འདི་ཞིབ་པར་
མཁྱེན་འདོད་པ་རྣམས་ནས་ཁོ་བོས་བྲིས་པ་《རྫོགས་པ་ཆེན་པོའི་བསྟན་་་་་
འབྱུང་》ལ་གཟིགས་ཞིབ་གནང་ན་གསལ་པོར་མཁྱེན་ཐུབ་པ་ཡོང་གི་རེད། །
རྫོགས་པ་ཆེན་པོའི་རྒྱུད་ལུང་མན་ངག་ཐམས་ཅད་ཀྱི་དོན་ཚང་ལ་མ་ནོར་་་་་
བར་བསྟན་པའི་གཞུང་ནི། ཀུན་མཁྱེན་ཀློང་ཆེན་རབ་འབྱམས་པས་མཛད་
པའི་《མཛོད་ཆེན་རྣམ་པ་བདུན་》དང་། 《རང་གྲོལ་སྐོར་གསུམ་》《 ངལ་གསོ་
སྐོར་གསུམ་》སོགས་སྔོན་བྱོན་རིག་འཛིན་དམ་པ་རྣམས་ཀྱིས་མཛད་པའི་་་་་
བསྟན་བཅོས་རྒྱ་ཆེ་ལ་གྲངས་མང་བར་བཞུགས་ཤིང་། རང་རྒྱུད་དུ་ཉམས་



• 600 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
སུ་བླང་བདེ་བར་སྙིང་པོའི་དོན་བསྡུས་པའི་གཞུང་ཡང་། རིག་འཛིན་
འཇིགས་མེད་གླིང་པས་མཛད་པའི་《 ཁྲིད་ཡིག་ཡེ་ཤེས་བླ་མ།》 རྒྱལ་དབང་
ལྔ་པ་ཆེན་པོས་མཛད་པའི་《རྫོགས་ཆེན་རིག་འཛིན་ཞལ་ལུང་》འབྲུག་ཆེན་
པདྨ་དཀར་པོས་མཛད་པའི་《རྫོགས་ཆེན་པདྨའི་སྙིང་ཐིག》ཞབས་དཀར་་་་
ཚོགས་དྲུག་རང་གྲོལ་གྱིས་མཛད་པའི་《མཁའ་ལྡིང་གཤོག་རླབས་》སོགས་་
མང་དུ་ཡོད་པ་རེད། །
དྲི་བ་གསུམ་པ།
རྫོགས་པ་ཆེན་པོ་དེ་བོན་དང་རྙིང་མའི་ཆོས་ཤིག་རེད་དམ།
བོན་ཞེས་པ་དེ་ལ་རིགས་མི་འདྲ་བ་དུ་མ་ཞིག་བྱུང་ཡོད་པར་མ་་་་
ཟད། དེའི་ཁོངས་སུ་ཞན་འཚེ་དང་བཅས་པའི་ཆོས་ལུགས་ཀྱང་མང་ཞིག་
བྱུང་ཡོད་པ་རེད། གནའ་དུས་སུ། བོན་ཞེས་པ་དེ་ནི་དེང་དུས་ཡོངས་
གྲགས་ཀྱི་ཆོས་ལུགས་ཞེས་བརྗོད་པ་དང་འདྲ་བ་སྤྱིར་བཏང་གི་མིང་ཞིག་་་་་
ཡིན་པར་བརྟེན། ： བོན་གྱི་མིང་ཆགས་ཚད་ཐམས་ཅད་སྟོན་པ་གཤེན་རབ་
མི་བོ་ཆེས་གསུངས་པའི་བསྟན་པ་ཞིག་ཏུ་ངོས་འཛིན་པ་དེ་ནི་ནོར་ཚབ་ཧ་་་
ཅང་ཆེན་པོ་ཞིག་རེད། དེང་དུས་ཕྱི་ནང་གི་མཁས་པ་ཕལ་མོ་ཆེས།
བོན་ཞེས་ཐོས་པའི་ཚེ། ལམ་སང་གཞན་འཚེ་དང་བཅས་པའི་ཆོས་ལུགས་
ཀྱི་གྲངས་སུ་བཞག་ནས་དམའ་འབེབས་གང་ཐུབ་ཐུབ་བྱེད་སྲོལ་ཡོད་འདུག་



• 601 • ་
LL
རྫོགས་པ་ཆེན་པོའི་སྐོར་གྱི་དྲིས་ལན།
པ་དེ་ནི་རི་བོང་ཅལ་འདྲོག་གི་དཔེ་དང་འདྲ་ཞིང་། དོན་དུ་བོད་ཀྱི་ཤེས་
རིག་ལ་མཐོང་ཆུང་བྱས་པ་ཙམ་ལས་གཞན་པའི་རྒྱུ་མཚན་གང་ཡང་མེད་པ་་་
དེའི་སྐོར་ནི། ཁོ་བོས་བྲིས་པ་བོད་ཀྱི་ལོ་རྒྱུས་ལས་འཕྲོས་པའི་གཏམ་ནོར་
བུའི་ཕྲེང་བ་ལ་གཟིགས་ཞིབ་གནང་ན་མཁྱེན་ཐུབ་པ་ཡོང་གི་རེད།
སློབ་དཔོན་ཆེན་པོ་པདྨ་སམ་བྷ་ཝས། “བོན་ནང་པ་ནི་ཆོས་
མཐུན་པར་འདུག་པས་རང་མལ་དུ་བཞག་མཛོད་” ཅེས་རྒྱལ་པོ་ལ་གདམས་
པ་དེའང་བོན་གྱི་ནང་དུ་རྫོགས་པ་ཆེན་པོའི་བསྟན་པ་བཞུགས་པའི་རྒྱུ་་་་་
མཚན་གྱིས་ཡིན་པ་གསལ་པོར་མཁྱེན་ཐུབ་པ་དེ་ག་རེད། བོན་གྱི་ནང་དུ་
རྫོགས་ཆེན་གྱི་བསྟན་པ་བཞུགས་པ་ཙམ་དུ་མ་ཟད། བསྟན་པ་དེ་ཉིད་
འཛིན་སྐྱོང་སྤེལ་གསུམ་དང་།ཐོས་བསམ་སྒོམ་གསུམ་སོགས་གནང་བའི་བོན་
གྱི་རིག་འཛིན་སྔོན་རྗེས་སུ་བྱོན་པའང་ཤིན་ཏུ་མང་ཞིང་། དེ་དག་གི་སློབ་
བརྒྱུད་དང་གསུང་སྐོར་ཡང་ད་ལྟའི་བར་དུ་རྒྱུན་མ་ཆད་པར་བཞུགས་ཡོད་་་་
པས་མཁྱེན་ཐུབ་ཀྱི་ཡོད་པ་རེད།
སྔགས་རྙིང་མ་ཞེས་བྱ་བའི་རྒྱུ་མཚན་ནི། ལོ་ཆེན་རིན་ཆེན་
བཟང་པོ་བྱོན་པ་ཡན་ཆད་དུ་བསྒྱུར་བའི་སྔགས་ཀྱི་རྒྱུད་སྡེ་རྣམས་ལ་ཟེར་གྱི་
ཡོད་སྟབས། ཡོ་གའི་སྐབས་སུ་བཤད་པ་ལྟར་གྱི་ཕྱི་རྒྱུད་སྡེ་གསུམ་དང་། །
སྔགས་བླ་མེད་ཀྱི་རྒྱུད་སྡེ་རྒྱ་ཆེ་ལ་གྲངས་མང་བ་སོགས་མདོ་སྔགས་རྒྱུད་སྡེ་་་་
ཕལ་མོ་ཆེ་རྙིང་མའི་ཁོངས་ནས་མ་བྱུང་བ་མེད་པ་ལྟ་བུ་ཞིག་ཆགས་ཡོད་པ་་་
རེད།
ཨོ་རྒྱན་ནས་བོད་དུ་རྫོགས་པ་ཆེན་པོ་སྤྱན་འདྲེན་མཁན་གྱི་རིག་་་་
འཛིན་ཆེན་པོ་དེ་རྣམས་ནི་སྔགས་རྙིང་མའི་ཁོངས་ནས་བྱུང་ཞིང་། དེ་



• 602 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དག་གིས་རྫོགས་པ་ཆེན་པོའི་བསྟན་པ་དར་རྒྱས་སུ་མཛད་པར་བརྟེན།
རྙིང་མ་བའི་ཁྲོད་དུ་རྫོགས་ཆེན་གྱི་བསྟན་པ་གཙོ་བོར་བཞུགས་ཤིང་།
རྙིང་མའི་བསྟན་འཛིན་ཕལ་མོ་ཆེ་ལྷུན་གྲུབ་རྫོགས་པ་ཆེན་པོའི་རིག་འཛིན་་་་
དུ་གྱུར་ཡོད་པ་རེད། དེ་ལྟར་ནའང་རྫོགས་པ་ཆེན་པོ་ནི་རྙིང་མ་བའི་སྒེར་
ཆོས་ལྟ་བུ་ཞིག་གམ། ཡང་ན་རྙིང་མ་བར་མ་གཏོགས་བོད་ཀྱི་གྲུབ་མཐའ་
ཆེན་པོ་གཞན་དག་ཏུ་མེད་པ་འདྲ་ཞིག་ཏུ་བསམ་ན་རྩ་བ་ནས་འགྲིག་གི་མ་་་
རེད།
དཔལ་ལྡན་ས་སྐྱ་པར་མཚོན་ན། ས་སྐྱའི་གོང་མ་འགྲོ་མགོན་
དབང་སྡུད་སྙིང་པོ་དང་། ཚར་པའི་སྙན་བརྒྱུད་ཀྱི་བདག་པོ་འཇམ་དབྱངས་
མཁྱེན་བརྩེའི་དབང་ཕྱུག་དང་། ངོར་ཐར་རྩེའི་ཞབས་དྲུང་འཇམ་དབྱངས་
མཁྱེན་བརྩེའི་དབང་པོ་སོགས་རྫོགས་པ་ཆེན་པོའི་རིག་འཛིན་མང་དུ་བྱོན་་་་་
ཅིང་། དེ་དག་གི་གསུང་ཆོས་རྫོགས་པ་ཆེན་པོའི་སྐོར་དང་། སློབ་བརྒྱུད་
དང་ཡང་བརྒྱུད་ད་ལྟའི་བར་དུ་རྒྱུན་མ་ཆད་པར་བཞུགས་པ་དེ་ག་རེད།
བྱས་ཙང་ས་སྐྱའི་ཟབ་ཆོས་ཡིན་ཚད་རྫོགས་ཆེན་དང་། ས་སྐྱ་བ་ཡིན་ཚད་
རྫོགས་ཆེན་པ་མིན་ནའང་། ས་སྐྱ་བའི་ཁྲོད་དུ་རྫོགས་ཆེན་གྱི་བསྟན་པ་ཡང་
དག་བཞུགས་ཡོད་པ་ནི་མཁྱེན་ཐུབ་ཀྱི་ཡོད་པ་རེད།
བཀའ་བརྒྱུད་པར་མཚོན་ན། གྲུབ་ཆེན་ཀརྨ་པཀྵི། ཀརྨ་པ་རང་
བྱུང་རྡོ་རྗེ། འབྲུག་ཆེན་པདྨ་དཀར་པོ། ཆོས་རྗེ་འབྲི་གུང་བ། མཁས་གྲུབ་
ཨ་རཱ་ག ཕྱིས་བྱོན་ཀོང་སྤྲུལ་བློ་གྲོས་མཐའ་ཡས་སོགས་མཁས་པ་དང་།
གྲུབ་པའི་ཞུ་མཆོག་རྫོགས་ཆེན་གྱི་རིག་འཛིན་ཤིན་ཏུ་མང་པོ་བྱོན་པ་དང་།
དེ་དག་གི་གསུང་དང་སློབ་བརྒྱུད་སོགས་ད་ལྟའི་བར་དུ་རྒྱུན་མ་ཆད་པར་་་་་



• 603 •
རྫོགས་པ་ཆེན་པོའི་སྐོར་གྱི་དྲིས་ལན།
བཞུགས་ཡོད་པ་དེ་ག་རེད། བྱས་ཙང་བཀའ་བརྒྱུད་ཡིན་ཚད་རྫོགས་ཆེན་
དང་། བཀའ་བརྒྱུད་པའི་བསྟན་འཛིན་ཡིན་ཚད་རྫོགས་ཆེན་པ་ཡིན་པའི་
ངེས་པ་མེད་ནའང་། བཀའ་བརྒྱུད་ཀྱི་ནང་དུ་རྫོགས་པ་ཆེན་པོའི་བསྟན་པ་
ཡང་དག་བཞུགས་ཡོད་པ་ནི་ངེས་པར་མཁྱེན་ཐུབ་ཀྱི་ཡོད་པ་རེད།
དགའ་ལྡན་པར་མཚོན་ན། མཁས་པ་དང་། གྲུབ་པ་ཐམས་ཅད་
ཀྱི་གཙུག་རྒྱན་དུ་གྱུར་པ་རྒྱལ་མཆོག་ལྔ་པ་ཆེན་པོ་ངག་དབང་བློ་བཟང་རྒྱ་་་་
མཚོ་དང་། རྒྱལ་མཆོག་དྲུག་པ་ཚངས་དབྱངས་རྒྱ་མཚོ། སྡེ་སྲིད་སངས་རྒྱས་
རྒྱ་མཚོ་སོགས་ཡོངས་སུ་གྲགས་པའི་རྫོགས་ཆེན་གྱི་རིག་འཛིན་མང་དུ་བྱོན་་་
ཅིང་། དེ་དག་གི་གསུང་དང་སློབ་བརྒྱུད་སོགས་ད་ལྟའི་བར་དུ་རྒྱུན་མ་ཆད་
པར་བཞུགས་པས་མཚོན། དགེ་ལུགས་ཡིན་ཚད་རྫོགས་ཆེན་དང༌། དགའ་
ལྡན་བའི་བསྟན་འཛིན་ཡིན་ཚད་རྫོགས་ཆེན་པ་མིན་ནའང་། དགའ་ལྡན་
པའི་ཁྲོད་དུ་རྫོགས་ཆེན་གྱི་བསྟན་པ་ཡང་དག་བཞུགས་ཡོད་པ་གསལ་པོར་་་་
མཁྱེན་ཐུབ། དེ་འདྲ་ཡིན་ཙང་བོད་ཀྱི་གྲུབ་མཐའ་ཆེན་པོ་ཁག་ཚང་མའི་
ནང་དུ་རྒྱ་ཆེ་ཆུང་ཙམ་མ་གཏོགས། རྫོགས་པ་ཆེན་པོའི་བསྟན་པ་དངོས་
མེད་པ་ཞིག་མེད། གྲུབ་མཐའ་ཆེ་ཁག་ཚང་མའི་ནང་དུ་ཡོད་པ་ཡིན་ཙང་།
བོན་དང་རྙིང་མའི་སྒེར་ཆོས་འདྲ་པོ་ཞིག་ཏུ་ངོས་འཛིན་བྱས་ན་འགྲིག་གི་་་་
མེད་པ་དེ་ག་ནས་ཐག་ཆོད་པ་རེད།
དངོས་དོན་གྱི་དབང་དུ་བྱས་ན། རྫོགས་པ་ཆེན་པོ་དེ་བོན་དང་
རྙིང་མའི་སྒེར་ཆོས་འདྲ་པོ་ཞིག་མ་ཡིན་པ་ལྟ་ཅི། ཞང་ཞུང་ནས་བྱུང་བས་
བོད་ཀྱི་སྒེར་ཆོས་ལྟ་བུ་ཞིག་གམ། ཨོ་རྒྱན་གྱི་ཡུལ་ནས་བྱུང་བས། ཨོ་རྒྱན་གྱི་
སྒེར་ཆོས་ལྟ་བུ་ཞིག་ཏུ་ངོས་འཛིན་ནའང་འགྲིག་གི་ཡོད་པ་མ་རེད། དེར་མ་
-
-



• 604. ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཟད། ཤར་ཕྱོགས་པའི་ཡུལ་ནས་བྱུང་བས་ཤར་ཕྱོགས་པའི་སྒེར་ཆོས་ལྟ་བུ་
ཞིག་གམ། འགྲོ་བ་མིའི་ཡུལ་ནས་བྱུང་བས་མིའི་སྒེར་ཆོས་ལྟ་བུ་ཞིག་ཏུ་ངོས་
འཛིན་ནའང་འགྲིག་གི་ཡོད་པ་མ་རེད། །
གང་ལགས་ཟེར་ན། རྫོགས་པ་ཆེན་པོ་ནི་གཞི་ལམ་འབྲས་གསུམ་
གང་གི་ཆ་ནས་ཀྱང་རྒྱ་མ་ཆད་ཅིང་ཕྱོགས་སུ་མ་ལྷུང་བ། སྐྱེ་འགྲོ་ཐམས་ཅད་
ཀྱི་ཡང་དག་པའི་ལམ་གྱི་མཐར་ཐུག་ཅིག་ཡིན་སྟབས། དེ་ལ་ཕྱོགས་དང་
རིས་སུ་གཅད་པ་ཡིན་ན་རྫོགས་ཆེན་མ་ཡིན་པ་དེ་ག་རང་ནས་ཐག་ཆོད་ཀྱི་་་
ཡོད་པ་རེད།
དྲི་བ་བཞི་པ།
རྫོགས་ཆེན་དང་དེང་དུས་སྤྱི་ཚོགས་བར་ལ་
འབྲེལ་བ་གང་ཡོད། །
དེང་དུས་སྤྱི་ཚོགས་ཀྱི་ནང་དུ། ང་ཚོ་མིའི་འགྲོ་བ་ཐམས་ཅད་ཀྱི་
བློ་ངོར་འཆར་བཞིན་པ་དེ་ནི་སྤྱི་ཚོགས་ཡར་རྒྱས་ཞེས་བྱ་བ་དེ་ག་རེད། སྤྱི་
ཚོགས་ཡར་རྒྱས་ཞེས་པ་དེའང་མིའི་འགྲོ་བ་རྣམས་ཀྱི་ཤེས་ཚད་གང་མཐོ་་་་
མཐོར་བཏང་ནས། མི་སྡེའི་འཚོ་བ་གང་བཟང་བཟང་དུ་གཏོང་ཆེད། བཟོ་
ལས་དང་ཞིང་ལས་སོགས་དར་རྒྱས་གོང་འཕེལ་དུ་གཏང་དགོས་པ་དེ་རེད། །
ང་ཚོ་ཚང་མ་སྤྱི་ཚོགས་ཀྱི་ཆ་ཤས་ཤིག་ཏུ་སོང་ཙང་། སྤྱི་ཚོགས་ཡར་རྒྱས་ཀྱི་



• 605 •
རྫོགས་པ་ཆེན་པོའི་སྐོར་གྱི་དྲིས་ལན།
མཐོང་ཕྱོགས་འདིའི་སྟེང་དུ་བློ་མཉམ་གྲོས་མཐུན་འདྲ་པོ་ཞིག་ཆགས་ཡོད་པ་
རེད། ང་ཚོའི་མིག་སྔར་སྣང་བའི་དངོས་ཀྱི་དམིགས་ཡུལ་དེ་འདྲ་ཞིག་ཏུ་
ཆགས་ཡོད་ཙང་། སྤྱི་ཚོགས་ཀྱི་དར་རྒྱས་དང་སྤྱི་ཚོགས་ཀྱི་འཕོ་འགྱུར་ཉིན་
རེ་ལས་ཉིན་རེ་མགྱོགས་མྱུར་དུ་འགྲོ་བཞིན་ཡོད་ཅིང་། དེ་ལ་བརྟེན་ཏེ་ང་
ཚོའི་མིག་སྔར་དངོས་ཡོད་ཀྱི་དཀའ་ངལ་བརྒྱ་ཕྲག་མང་པོ་ཞིག་སེལ་ཐུབ་པ་་་
དང༌། ང་ཚོའི་འཚོ་བའི་ཆུ་ཚད་ཡར་རྒྱས་ཀྱིས་སྤྱི་ཚོགས་ཀྱི་ཁེ་ཕན་མངོན་
སུམ་དུ་སྣང་ཐུབ་པ་འདི་ཡོང་གི་ཡོད་པ་རེད། དེ་འདྲ་བའི་སྤྱི་ཚོགས་ཡར་
རྒྱས་དེ་ནི་སྤྱི་ཚོགས་ཀྱི་བདེ་དོན་བསྒྲུབ་པ་དང་། སྤྱི་ཚོགས་ཀྱི་ཁེ་ཕན་མཚོན་
བྱེད་ཅིག་ཡིན་ཙང་། ཇི་ལྟར་གང་ཟག་སྤྱི་ཚོགས་ཡར་རྒྱས་ཀྱི་བྱེད་པ་པོ་ཡིན་
པ་ལྟར། དེ་ནི་སྤྱི་ཚོགས་ཀྱི་བདག་པོ་དང་། སྤྱི་ཚོགས་ལ་དབང་སྒྱུར་མཁན་
དང་། སྤྱི་ཚོགས་ཀྱི་ཁེ་ཕན་མྱོང་མཁན་ཞིག་ཀྱང་ངེས་པར་ཡིན་དགོས་ཀྱི་
ཡོད་པ་རེད། གལ་ཏེ་གང་ཟག་སྤྱི་ཚོགས་ཀྱི་ལྟེ་བ་ཡིན་པ་དེའི་གནས་ཚུལ་
ལས་ལྡོག་སྟེ་སྤྱི་ཚོགས་ཀྱི་གཞན་དབང་ཅན་ཞིག་ཏུ་ཆགས་པ་ཡིན་ན་སྤྱི་་་་
ཚོགས་ཡར་རྒྱས་ཀྱི་དམིགས་ཡུལ་དུ་སླེབ་ཐབས་རྩ་བ་ནས་ཡོད་པ་མ་རེད། །
ང་ཚོས་འཁོར་ལོ་མིས་བཟོས་པ་ཧ་གོ་ཞིང་ཤེས་སླ་པོ་ཞིག་རེད་ལ། མིས་
འཁོར་ལོ་བཏང་བ་མ་གཏོགས་འཁོར་ལོས་མི་གཏོང་གི་མེད་པའི་ཚུལ་འདི་
ནི་དེ་ལས་ཀྱང་ཤེས་སླ་བ། ཐ་ན་བྱིས་པ་ཆུང་ངུ་ཞིག་གིས་ཀྱང་ཧ་གོ་ཐུབ་པ་
དེ་ག་རེད། འོན་ཀྱང་ང་ཚོ་གཉིས་སྣང་ལ་གོམས་འདྲིས་ཤིན་ཏུ་ཆེ་ཞིང་
དེའི་དབང་དུ་གྱུར་ནས་ཡོད་ཙང་ཇི་ལྟར་སྐྱེས་བུའི་ཚེའི་མཐར་ཐུག་པ་དེ།
སྐྱེས་བུ་དེའི་འདུ་ཕུང་གི་ནུས་པ་རྫོགས་ནས་འཆི་བ་ལ་ཐུག་པ་དེ་ཙམ་ཞིག་་་་
ལ་ངོས་འཛིན་དགོས་པ་བཞིན། སྤྱི་ཚོགས་དར་རྒྱས་ཀྱི་མཐར་ཐུག་གི་ཚད་



• 606 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས། །
དེ་ཡང་ནམ་ཞིག་སྤྱི་ཚོགས་ཀྱི་མདུན་ལམ་འགགས་པར་འགྱུར་བ་དེ་ཙམ་་་་་
ཞིག་ལ་ངོས་མི་འཛིན་ཐབས་མེད་འདྲ་ཞིག་ཆགས་ཡོད་པ་རེད། དཔེར་ན་
ཁང་པ་ཞིག་ལ་ཆ་མཚོན་ན། ཁང་པའི་མཐོ་ཚད་མཐར་ཐུག་པ་དེ། ཇི་སྲིད་
དུ་ཁང་པའི་ཐོག་རྩེག་འོག་མས་སྟེང་མ་ཐེག་ངེས་པ་དེ་ཙམ་ཞིག་ལ་ངོས་་་་་་
འཛིན་པ་མ་གཏོགས། ང་ཚོའི་བློས་མཐའ་གཅིག་ཏུ་ཕར་ཐག་བཅད་དེ་མཐོ་
ཚད་ངེས་པ་ཅན་ཞིག་གཞག་རྒྱུ་མེད་པ་དེ་ག་རེད། དེ་དང་འདྲ་བའི་མིས་
འཁོར་ལོ་བཟོ་བསྐྲུན་བྱེད་ཐུབ་ལ། དེའི་ལས་ཀའི་ནུས་ཚད་ཀྱང་འཇོག་ཐུབ་
ཀྱི་ཡོད་པ་རེད། འོན་ཀྱང་། འཁོར་ལོའི་ནུས་ཚད་ཇི་ལྟར་བཞག་པ་དེ་ལྟར་
མིས་འཁོར་ལོ་ལ་ཕར་བསྟུན་ཏེ་ལས་ཀ་བྱེད་དགོས་པ་མ་གཏོགས། འཁོར་
ལོས་མི་ལ་ཚུར་བསྟུན་ཏེ་ལས་ཀ་བྱེད་ཀྱི་མེད་པ་མངོན་གསལ་རེད། གལ་ཏེ་
མི་རྣམས་འཁོར་ལོའི་གཞན་དབང་ཅན་ཞིག་ཏུ་ཆགས་པ་ཡིན་ན། འཁོར་ལོ་
བཟོ་མཁན་མི་ཡིན་པ་ཙམ་གྱིས་འཁོར་ལོ་ལ་དབང་སྒྱུར་མཁན་ཡང་མི་རང་་་་
ཡིན་པའི་གནས་ཚུལ་འདི་འབྱུང་ཐུབ་པ་ཁག་པོ་ཡོང་གི་ཡོད་པ་རེད། དེ་
འདྲ་མིའི་བསམ་མནོའི་ཚོད་འཛིན་དེ་ཡུལ་གྱི་སྟེང་ནས་ཚུར་བཞག་པ་ཡིན་་་་
ན། དེ་དང་འབྲེལ་ཡོད་མི་རང་གི་ནུས་ཚད་ཀྱང་ཡུལ་གྱི་སྟེང་ནས་ཚུར་
བཞག་དགོས་པ་ཞིག་རང་ཤུགས་སུ་ཆགས་ཡོང་གི་ཡོད་པ་རེད།
ཕྱིར་སྣང་དངོས་པོའི་ཡར་རྒྱས་དང་འབྲེལ་ཡོད་མི་རྣམས་ཀྱི་བསམ་
མནོའི་གོ་རྟོགས་ཇེ་མཐོར་ཕྱིན་པ་དང་། ཡུལ་སྟེང་གི་དཀའ་ངལ་ཇེ་ཉུང་དུ་
ཕྱིན་པ་དང་། སྤྱི་ཚོགས་ཀྱི་རྣམ་འགྱུར་གསལ་པོར་བསྟན་པའི་དུས་སུ། །
ཡུལ་དང་ཡུལ་ཅན་བར་གྱི་འགལ་འདུ་འདི་དག་མངོན་གསལ་ཆེད་དོད་པ་་་
ཞིག་མི་ཡོང་ཐབས་ཡོད་པ་མ་རེད། གལ་ཏེ་ཡུལ་གྱི་སྟེང་ནས་ཚུར་སྣང་བའི་



• 607 •
རྫོགས་པ་ཆེན་པོའི་སྐོར་གྱི་དྲིས་ལན།
སྤྱི་ཚོགས་ཤིག་ཡིན་ཕྱིན་ཆད། དེའི་དར་རྒྱས་དང་རྣམ་པ་སོགས་ཅི་དང་ཇི་
འདྲ་བ་ཞིག་ཡིན་ཡང་རུང་ནམ་ཞིག་ན་མི་རྣམས་ཀྱིས་སྤྱི་ཚོགས་དར་རྒྱས་སུ་
འགྲོ་དགོས་པའི་རྒྱུ་མཚན་གྱི་རྩ་བ་ལ་བསམ་མནོ་ཡང་ཡང་འཁོར་ཞིང་།
དེ་ལ་རང་ངོས་ནས་ལན་མནལ་མ་ཞིག་འཚོལ་བའི་འགོ་བརྩམ་པ་ནི་སྨོས་་་་་
མེད་ཅིག་རེད། ཚུལ་དེ་ལ་ཡུལ་ཅན་གྱི་སྟེང་ནས་ལན་མནལ་མ་ཞིག་མ་
བྱུང་གི་བར་དུ་རྒྱུ་མཚན་གྱི་རྩ་བ་ཤེས་པའི་སྐབས་མེད་པ་ནི་དངོས་སྣང་སྤྱི་་་
ཚོགས་ཀྱི་འགལ་འདུ་དེ་ག་རང་གིས་གསལ་པོར་བསྟན་ཅིང་། ཡུལ་ཅན་གྱི་
མཐར་གཏུགས་ན། “ང་”དང་“ང་ཚོ”ཞེས་པ་དེ་ཙམ་ལས་ལྷག་པའམ།
གཏིང་ཟབ་པོར་འགྲོ་ཡས་ཡོད་པ་མ་རེད། ང་ཚོའི་བློ་ཡུལ་དུ་རྟག་པར་
འཆར་པའི་“ང”དང་“ང་ཚོ”ཞེས་བྱ་བ་འདིའི་བདེ་ཐབས་དང་། འདིའི་ཁེ་
ཕན་ལ་ཆེད་དུ་དམིགས་ནས་ “རང་དབང་” ཞེས་པའི་ཚིག་འདི་ཐོན་ཡོང་གི་
ཡོད་པ་རེད། རང་དབང་ཞེས་པའི་ཚིག་འདི་ནི་ལོ་ཉིས་སྟོང་ལྔ་བརྒྱའི་གོང་
ནས། སྟོན་པ་སངས་རྒྱས་ཀྱིས་རང་དབང་ཐམས་ཅད་བདེ་བ་ཡིན།
གཞན་དབང་ཐམས་ཅད་སྡུག་བསྔལ་ལོ། །ཞེས་ལེགས་པའི་ཕྱོགས་སུ་
གསུངས་ཤིང་། མིའི་འགྲོ་བ་ཐམས་ཅད་ཀྱི་སེམས་ལ་འཕྲོད་པོ་དང་། ཀུན་
གྱི་ཁེ་ཕན་དང་མཐུན་པ་ཞིག་ཏུ་ཆགས་ནས་ཡུན་རིང་དུ་གོམས་འདྲིས་ཕྱིན་་་་
པ་ཞིག་རེད། བྱས་ཙང་དེང་དུས་སྲིད་ཀྱི་ཕྱོགས་ཁག་ཚང་མས་ལབ་ལབ་
གཏང་རྒྱུའི་གཙོ་བོ་ཞིག་ཀྱང་དེ་ག་རེད། རང་དབང་གི་ཚིག་ཙམ་ཀུན་གྱི་
ཐུན་མོང་དུ་གྱུར་པ་དེ་ལྟར་ནའང་། དེའི་བྱེད་ལས་དངོས་དང་། རྣམ་པ་
དང་། བེད་སྤྱོད་བྱེད་སྟངས་མི་འདྲ་བ་སྣ་ཚོགས་པ་ཞིག་ཏུ་ཆགས་ཡོད་
ཙང་། མི་རྣམས་ཀྱིས་རང་དབང་དུ་ཐག་བཅད་པའི་དོན་མང་པོ་ཞིག་ཚིག་



608 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
དེའི་ལྡོག་ཆར་ཐོན་ཡོང་བ་རེད། སུ་ཞིག་གིས་རང་དབང་དུ་ཐག་བཅད་པ་
དེ། གང་ཟག་དེའི་ཡིད་ཆེས་ལ་གཞིར་བཟུང་ནས་རང་གི་དབང་ཤེས་ཀྱིས་
ནུས་ཚོད་དུ་ཐག་བཅད་པ་ཀུན་སློང་བཟང་པོ་ཞིག་ལས་བྱུང་བ་རེད་མ་་་་
གཏོགས། རང་གཞན་ཚང་མ་མི་བདེ་བ་དང་། རང་གཞན་གྱི་ཁེ་ཕན་ལ་
གནོད་སྐྱོན་གཏང་བར་འདོད་པས་ཚིག་འདི་བེད་སྤྱོད་བྱེད་ཁག་པོ་འདྲ་པོ་་་
ཞིག་ཡོད་པ་རེད། ཡིན་ནའང་གཉིས་སྣང་ཅན་གྱི་བློས་ཅི་ཞིག་ཐག་བཅད་
དེ་ནི་གཉིས་སྣང་གི་མཐའ་དེ་ག་རང་ལས་འདའ་ཐབས་མེད་ཅིང་། དེ་ལྟར་
ན་རང་དབང་ཞེས་པའི་ཚིག་དེའང་རྟོག་གེ་བའི་རིག་པ་འདྲ་པོ་ཞིག་ཏུ་་་་
ཆགས་པ་མ་གཏོགས་དངོས་ཀྱི་བྱེད་ལས་མེད་པ་འདྲ་ཞིག་ཆགས་ཡོང་གི་་་་
ཡོད་པ་རེད། ང་ཚོ་ཇི་སྲིད་དུ་གཉིས་སྣང་གི་དྲྭ་བའི་འདི་ལས་འདས་པ་ཞིག་
མ་བྱུང་བ་དེ་སྲིད་དུ། “རང་དབང་”ཞེས་པ་དེ་བཅོས་མ་ཙམ་ཞིག་ལས་ཡོང་
ཡས་ཡོད་པ་མ་རེད། གཉིས་སྣང་གི་མཐའ་ལས་འདས་པ་ལ་ཡང་དག་པའི་
གནས་ལུགས་དེ་མངོན་དུ་བྱེད་དགོས། གནས་ལུགས་དེ་མངོན་དུ་བྱེད་པ་ལ་
རྫོགས་པ་ཆེན་པོའི་ཉམས་ལེན་འདི་དགོས་ཀྱི་ཡོད་པ་རེད། དེ་འདྲ་བྱས་པ་
ཡིན་ན་སྤྱི་ཚོགས་ཡར་རྒྱས་ཀྱི་རྣམ་པ་དེའང་ཚད་དང་ལྡན་ཞིང་ཚུལ་དང་་་་
མཐུན་པ། རང་གཞན་ཚང་མའི་ཁེ་ཕན་མཚོན་ཐུབ་པ་ཞིག་མི་ཡོང་ཐབས་
ཡོད་པ་མ་རེད། །
འགའ་ཞིག་གི་བསམ་པར། དེ་འདྲ་བའི་རང་དབང་དང་ཉམས་
ལེན་གྱི་གནད་དེས་གང་ཟག་བྱེ་བྲག་པའི་ཁེ་ཕན་མཚོན་ཐུབ་ནའང་།
གནས་ལུགས་དེས་སྤྱི་ཚོགས་ཀྱི་དཀའ་ངལ་སེལ་ཐུབ་པར་དཀའ་ཞིང་། ང་
ཚོའི་དགོས་གནད་ཁ་ཚ་བ་ནི་ང་ཚོའི་མིག་སྔར་ཡོད་པའི་སྤྱི་ཚོགས་ཀྱི་དཀའ་



རྫོགས་པ་ཆེན་པོའི་སྐོར་གྱི་དྲིས་ལན། • 609 •
ངལ་སེལ་ཐུབ་པ་ལ་འབད་དགོས་པ་འདི་རེད་ཅེས་བསམ་གྱི་ཡོད་པ་རེད།
ང་ཚོའི་མིག་སྔར་ཡོད་པའི་སྤྱི་ཚོགས་ཀྱི་དཀའ་ངལ་སེལ་བར་གདུང་ཤུགས་་་
ཆིག་སྒྲིལ་གྱིས་འབད་དགོས་པ་དེ་ག་རང་རེད། ཇི་སྲིད་དུ་ང་ཚོ་གསོན་པོར་
འཚོ་བ་དེ་སྲིད་དུ། ང་ཚོ་ཚང་མ་སྤྱི་ཚོགས་ཀྱི་ཆ་ཤས་ཤིག་ཏུ་སོང་ཙང་སྤྱི་
ཚོགས་ཀྱི་ནང་དུ་གནས་དགོས་ལ། སྤྱི་ཚོགས་ཀྱི་དཀའ་ངལ་ལམ། ཁེ་ཕན་
གང་རུང་ཡང་ལྷན་ཅིག་ཏུ་མྱོང་དགོས་ཀྱི་ཡོད་ཙང་། རྫོགས་ཆེན་པ་རྣམས་
ཀྱིས་སྤྱི་ཚོགས་ལ་སྙོམས་ཆུང་བྱེད་དེ་ཁག་ཁག་ཏུ་ཁུ་སིམ་པོར་བསྡད་པས་མི་
འགྲིག་ཅིང་། སྡོད་ཤེས་ཡས་ཀྱང་ཡོད་པ་མ་རེད། འོན་ཀྱང་སྤྱི་ཚོགས་ཀྱི་ཁེ་
ཕན་མྱོང་མཁན་དེ་ང་ཚོ་རང་ཡིན་པ་དང་། སྤྱི་ཚོགས་ཀྱི་དབང་སྒྱུར་མཁན་
ཡང་ང་ཚོ་རང་ཡིན་པར་ཤེས་པའི་སྒོ་ནས་སྤྱི་ཚོགས་ཡར་རྒྱས་ཀྱི་བྱ་བ་ལ་་་་་
འཇུག་དགོས་པ་དེ་རེད། སྤྱི་ཚོགས་ཞེས་པ་དེ་མང་པོ་ཞིག་ལྷན་དུ་ཚོགས་པ་
ལ་ཟེར་གྱི་ཡོད་པ་རེད། མང་པོ་ཞེས་པ་དེ་གཅིག་ནས་བརྩམས་དགོས་པ་མ་
གཏོགས་གཅིག་ལས་འདས་པའི་ཕ་རོལ་ཏུ་མང་པོ་ཞེས་བྱ་བ་ཞིག་གྲུབ་་་་
ཐབས་ཡོད་པ་མ་རེད། སྤྱི་ཚོགས་ཀྱི་རང་དབང་ཞེས་པ་དེའང་གང་ཟག་རེ་
བཞིན་ཤེས་རྒྱུད་ལ་རང་དབང་མནལ་མ་དང་ལྡན་པས་སྤྱི་ཚོགས་ཀྱི་བྱེད་་་་་
ལས་ལ་འཇུག་པ་དེ་འདྲ་ཞིག་ཡིན་དགོས་ཀྱི་ཡོད་པ་རེད་མ་གཏོགས།
ཕྱུགས་རྫིས་ཕྱུགས་རྣམས་གཟས་ཁར་དེད་པའི་ཚུལ་འདྲ་པོ་ཞིག་ཏུ་ཆགས་ན་
དེ་ག་རང་ནས་མ་འགྲིག་ཚར་པ་རེད། གང་ཟག་སོ་སོ་བའི་ཤེས་རྒྱུད་
གཞན་དབང་དུ་མ་གྱུར་པའི་ཡིན་ལུགས་མཐར་ཐུག་པའི་དོན་དེ་ལ་རྫོགས་་་་་
པ་ཆེན་པོ་ཟེར་གྱི་ཡོད་ཙང་། སྤྱི་ཚོགས་ཀྱི་མཐར་ཐུག་པའང་དེ་ལས་འདའ་
ཐབས་ཡོད་པ་མ་རེད། །



• 610 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ང་ཚོའི་བློ་ལ་ཆོས་ལུགས་དང་། ཕྱོགས་ཁག་གི་ཞེན་དང་གོམས་
འདྲིས་ཆེས་ཆེ་བ་ཞིག་ཡོད་པར་བརྟེན། རྫོགས་པ་ཆེན་པོ་ཞེས་པའི་ཐ་སྙད་
འདི་ཐོས་པའི་ཚེ། སྤྱི་ཚོགས་ལས་ཐ་དད་པའམ་དེ་ལས་ཟུར་དུ་ཐོན་པ་འདྲ་
ཞིག་བསམ་གྱི་ཡོད་པ་རེད། འོན་ཀྱང་དངོས་དོན་གྱི་དབང་དུ་བྱས་ན་
རྫོགས་པ་ཆེན་པོ་ཞེས་པའི་ཐ་སྙད་དེའང་ང་ཚོའི་བློས་ཕར་བཞག་པ་ཙམ་མ་
གཏོགས་རྫོགས་ཆེན་ཞེས་བྱ་བ་ཡུལ་གྱི་སྟེང་ནས་ཚུར་གྲུབ་པའམ། ཡུལ་སྟེང་
དུ་བཞག་ཡོང་ཡས་གང་ཡང་ཡོད་པ་མ་རེད། ཐ་སྙད་ནི་མི་དང་མིའི་བར་དུ་
གོ་བརྡ་སྤྲོད་བྱེད་ཀྱི་ཡོ་བྱད་ཙམ་ཞིག་ཡིན་སྟབས། སྔོན་བྱོན་རིག་འཛིན་
གོང་མ་རྣམས་ཀྱི་གནས་ལུགས་ཟབ་མོའི་དོན་དེ་ལ་འབྲེལ་ཆགས་པའི་མཚན་
“རྫོགས་པ་ཆེན་པོ་” ཞེས་བཏགས་པ་ཙམ་ལས་རྒྱུ་མཚན་གཞན་ཡོད་པ་མ་་་
རེད། གལ་ཏེ་རྫོགས་པ་ཆེན་པོའི་གཞི་ལམ་འབྲས་གསུམ་ཚང་ཞིང་། གནས་
ལུགས་དེ་གང་ཟག་གི་ཤེས་རྒྱུད་དུ་འབྱོང་བའི་མན་ངག་གི་གནད་དང་ལྡན་་་་
ན། རྫོགས་པ་ཆེན་པོ་དེ་ག་རེད། དེ་ལ་འབྲེལ་ཡོད་ཀྱི་མིང་ཅི་འདྲ་བ་ཞིག་
བཏགས་ཀྱང་ཁྱད་པར་རྩ་བ་ནས་ཡོད་པ་མ་རེད། དེ་ལྟ་བུའི་གཞི་ལམ་
འབྲས་གསུམ་གྱི་གནད་རྟོགས་པའི་གང་ཟག་དེ་ལ་རྫོགས་པ་ཆེན་པོ་ཟེར་་་་་
ཞིང་། རྫོགས་ཆེན་པ་གང་དུ་གནས་པ་དེར་རྫོགས་པ་ཆེན་པོའི་བསྟན་པ་
གནས་ཀྱི་ཡོད་པ་རེད། འགའ་ཞིག་གིས་རྫོགས་ཆེན་གྱི་བསྟན་པ་ཞེས་པ་དེ་
རྫོགས་པ་ཆེན་པོའི་རྒྱུད་ལུང་མན་ངག་རྣམས་ལ་ངོས་འཛིན་གྱི་ཡོད་པ་རེད།
དེ་ཡང་ངོས་འཛིན་སྟངས་ཡང་དག་པ་ཞིག་མ་རེད། གང་ལགས་ཟེར་ན། །
རྒྱུད་ལུང་མན་ངག་དེ་དག་རྫོགས་པ་ཆེན་པོའི་གཞི་ལམ་འབྲས་གསུམ་སྟོན་་་
བྱེད་ཀྱི་གཞུང་ཞིག་ངེས་པར་ཡིན་དགོས་ལ། དེ་ལ་བརྟེན་ཏེ་གནས་ལུགས་



རྫོགས་པ་ཆེན་པོའི་སྐོར་གྱི་དྲིས་ལན། • 611 •
ཟབ་མོའི་དོན་འདི་རྟོག་དགོས་པ་ཡིན་ནའང་། གནས་ལུགས་རྟོག་མཁན་དེ་
གང་ཟག་གི་ཤེས་རྒྱུད་ཡིན་ཙང་ཀུན་གྱི་ལྟེ་བ་དེ་གང་ཟག་གི་ཤེས་རྒྱུད་དེ་་་་
རང་ཡིན་དགོས་ཀྱི་ཡོད་པ་རེད། གལ་ཏེ་གང་ཟག་གི་ཤེས་རྒྱུད་དུ་གནས་པ་
དང་། གང་ཟག་མང་དུ་ཚོགས་པའི་རྣམ་པ་དེ་ལ་སྤྱི་ཚོགས་ཟེར་གྱི་ཡོད་ཙང་
རྫོགས་ཆེན་གྱི་བསྟན་པ་སྤྱི་ཚོགས་ལས་ལོགས་སུ་དགར་དུ་མེད་པ་དེ་ག་་་་་་
རེད། ང་ཚོ་སྤྱི་ཚོགས་ཀྱི་ཆ་ཤས་ཤིག་ཡིན་པ་དང་། ང་ཚོ་སྤྱི་ཚོགས་ཀྱི་ནང་
དུ་འཚོ་བ་དང་། ང་ཚོས་སྤྱི་ཚོགས་ཡར་རྒྱས་བྱེད་དགོས་ཀྱི་ཡོད་ཙང་། །
རྫོགས་ཆེན་དང་སྤྱི་ཚོགས་བར་གྱི་འབྲེལ་བའང་དེ་ག་ནས་གྲུབ་ཡོང་གི་ཡོད་་་་
པ་རེད། འབྲེལ་བ་དེ་ཡང་ཡིན་ལུགས་དངོས་ཀྱི་སྟེང་ནས་བྱུང་བ་ཞིག་རེད་
མ་གཏོགས་བཅོས་མའི་ཚུལ་སྤྱོད་ཀྱིས་རྫོགས་ཆེན་དང་སྤྱི་ཚོགས་བར་གྱི་་་་
འབྲེལ་བ་བསྒྲུབ་པ་ཞིག་རྩ་བ་ནས་མ་རེད། དེས་ན་ང་ཚོས་སྤྱི་ཚོགས་དང་།
གང་ཟག་གི་ཤེས་རྒྱུད་བར་གྱི་འབྲེལ་བ་གྲུབ་ཚུལ་ཡིད་ངེས་བརྟན་པོའི་སྒོ་་་་
ནས་སྤྱི་ཚོགས་ཡར་རྒྱས་ལ་འབད་བརྩོན་བྱས་པ་ཡིན་ན། ད་གཟོད་སྤྱི་
ཚོགས་ཡར་རྒྱས་ཀྱིས་རང་གཞན་རིས་སུ་མ་ཆད་པར་དངོས་བརྒྱུད་ནས་ཁེ་་་་
ཕནི་ཡང་དག་པ་ཞིག་འབྱུང་ཐུབ་པ་དང་། འདི་ལ་བརྟེན་ནས་མི་དང་མིའི་
བར་གྱི་འགལ་བ་སོགས་རྒུད་པ་ཀུན་གྱི་གཞི་མ་གཉིས་འཛིན་གྱི་མཐའ་རྒྱ་་་་
འདི་ལས་གྲོལ་ཏེ་ཀུན་ཀྱང་ཚུལ་ལྡན་བདེ་དགའི་དཔལ་ལ་སྤྱོད་པའི་དུས་་་་་
སྐབས་བཟང་པོ་ཞིག་ཡོང་གི་རེད།



• 612
•
་
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བོད་ཀྱི་གསོ་རིག་ལས་མངལ་ཆགས་
ཚུལ་དང་དེར་བརྟག་ཐབས་སྐོར་
མདོ་ཙམ་བསྟན་པ།
མངལ་གྱི་སྲིད་པ་ཆགས་པའི་རྒྱུ།
མངལ་གྱི་སྲིད་པ་ཆགས་པའི་རྒྱུ་གཙོ་བོ་ནི་ཕའི་ཁམས་དཀར་་་་་
དང་། མའི་ཁམས་དམར་གཉིས་ལྷན་དུ་ཚོགས་པ་དེ་ཉིད་ཡིན་ཞིང་། དེ་
གཉིས་ཀྱང་ལྷན་ཅིག་བྱེད་པའི་རྐྱེན་འབྱུང་བའི་ནུས་ཤུགས་ཕྲ་བ་ཚོགས་པ་་་
ལ་བརྟེན་ནས་སྲིད་པ་ཆགས་པའི་གཞི་ཡོངས་སུ་གྲུབ་པ་ཡིན། །
མངལ་གནས་ཀྱི་སྲིད་པ་གྲུབ་པའི་རྒྱུ་གཙོ་བོ་ཕའི་ཁམས་དཀར་་་་་
དང་། མའི་ཁམས་དམར་དེ་གཉིས་ཀྱང་སྐྱོན་དང་ཡོངས་སུ་བྲལ་ཞིང་།
མངལ་ཆགས་པའི་ནུས་པ་འདོན་ཐུབ་ངེས་ཀྱི་ཡོན་ཏན་དང་ལྡན་པ་ཞིག་་་་་
ངེས་པར་དུ་ཡིན་དགོས།
སྐྱོན་ཅན་གྱི་ཁུ་ཁྲག་ནི་དཔེར་ན། ཕའི་ཁམས་དཀར་དང་། མའི་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 613 •
ཁམས་དམར་དེ་གཉིས་ལ་རླུང་གི་སྐྱོན་ཡོད་ན། ཁ་དོག་ནག་ལ་རེག་བྱ་རྩུབ་
པ། མཁྲིས་པའི་སྐྱོན་ཡོད་ན་ཁ་དོག་སེར་ལ་དྲི་ངན་པ། བད་ཀན་གྱི་སྐྱོན་
ཡོད་ན་ཁ་དོག་སྐྱ་ཞིང་རེག་བྱ་པསིལ་ལ། ངོ་བོ་འབྱར་བག་ཅན་ཞིག་ཡོང་བ་
དེའི་རིགས་ལ། མངལ་ཆགས་པའི་ནུས་པ་མེད་པས། མངལ་གྱི་ས་བོན་བྱེད་
དུ་མི་རུང་།
སྐྱོན་བྲལ་གྱི་ཁུ་ཁྲག་ནི་དཔེར་ན། ཕའི་ཁམས་དཀར་དེ་ཁ་དོག་
དཀར་ལ། ངོ་བོ་ལྕི་ཞིང་མང་བ་དང་། མའི་ཁམས་དམར་དེ་མཚལ་གྱི་
མདོག་ལྟར་དམར་ལ། ངོ་བོ་དྭངས་ཤིང་གཙང་བ་ཞིག་ཡོང་བ་དེའི་རིགས་
ལ་མངལ་ཆགས་པའི་ནུས་པ་ཡོད་པས་མངལ་གྱི་ས་བོན་རུང་། །
ཕ་མའི་ཁུ་ཁྲག་སྐྱོན་མེད་ཡིན་ནའང་། དེ་གཉིས་ལ་ལྷན་ཅིག་བྱེད་
རྐྱེན་འབྱུང་བ་ལྔའི་ནུས་པ་མ་འཛོམས་ན་མངལ་ཆགས་པའི་ནུས་པ་ཚད་དུ་
ལང་མི་ཐུབ། དཔེར་ན། ཁུ་ཁྲག་དེ་གཉིས་ལ་སའི་རང་བཞིན་གྱི་ནུས་པ་
མེད་ན་སྲ་བའི་རང་བཞིན་གྱི་རྒྱུ་འགྲུབ་མི་ཐུབ། ཆུའི་རང་བཞིན་གྱི་ནུས་པ་
མེད་ན་ཁམས་དཀར་དམར་གོང་བུར་བསྡུ་མི་ཐུབ། མེའི་རང་བཞིན་གྱི་ནུས་
པ་མེད་ན་ས་བོན་དེ་དག་སྨིན་མི་ཐུབ། རླུང་གི་རང་བཞིན་གྱི་ནུས་པ་མེད་
ན་འཕེལ་རྒྱས་འབྱུང་མི་ཐུབ། ནམ་མཁའི་རང་བཞིན་གྱི་ནུས་པ་མེད་ན་
ཆེར་རྒྱས་པའི་གོ་སྐབས་འབྱུང་མི་ཐུབ་པ་བཅས་ཡིན།
མངལ་དུ་ཆགས་པའི་དུས།
བུ་མོ་གཞོན་ནུ་ལོ་བཅུ་གསུམ་མམ་བཅུ་བཞིར་མ་ལོན་པའི་བར་་་་



• 614 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནི་ལུས་ཁམས་འཚར་ལོངས་ཀྱི་དུས་ཡིན་སྟབས། ལུས་ཟུངས་གསོ་སྐྱེད་ཀྱི་
བྱེད་ལས་ལ་བརྟེན་ནས་ཁམས་དམར་གསོག་པའི་སྐབས་མེད་ལ། ལོ་ན་ལྔ་
བཅུ་ཡན་བརྒལ་ན་ལུས་ཁམས་གུད་པའི་དབང་གིས་ཁམས་གསོག་པའི་རྒྱུ་་་་
མེད་པས། དེ་དག་ལ་ཟླ་མཚན་མི་འབྱུང་བ་དང་། ཕྲུ་གུའི་ཨ་མ་དག་གིས་
བྱིས་པའི་ནུ་མ་སྣུན་པའི་དུས་སྐབས་དེར་ཟླ་མཚན་མི་འབབ་པའང་མི་ཉུང་་་་
བ་ཞིག་ཡོད། དེ་དག་མ་གཏོགས་པའི་བུད་མེད་གཞན་དག་ལ་ལུས་ཟུངས་
ལས་བྱུང་བའི་ཁམས་དམར་པོ་དེ་ཟླ་བ་རེ་རེ་བཞིན་བུ་སྣོད་དུ་བསགས་་་་་
ཤིང་། ཟླ་རེའི་དུས་ཚིགས་སུ་ཐུར་སུལ་རླུང་གི་བྱེད་ལས་ཀྱིས་མངལ་སྒོར་
འབྱིན་ཏེ། ཕལ་ཆེར་ཞག་གསུམ་ནས་བདུན་གྱི་བར་ཙམ་དུ་འབབ་ནའང་། .
བུད་མེད་འགའ་ཤས་ཀྱི་ལུས་སྟོབས་ཞན་པ་དང་སྐབས་འགར་ངལ་དུབ་ཆེན་
པོ་བྱུང་བའམ། བསམ་བློ་དང་ཁོར་ཡུག་གི་གནས་ཚུལ་ལ་འཕོ་འགྱུར་ཅི་
རིགས་བྱུང་བ་སོགས་ཀྱི་རྐྱེན་ལ་བརྟེན་ནས། ཟླ་མཚན་འབབ་པའི་དུས་ཚོད་
དེ་ལའང་སྔ་ཕྱི་གཏན་ཁེལ་མེད་པ་དང་། ཟླ་མཚན་འབབ་ཚོད་ཀྱང་མང་
ཉུང་མི་འདྲ་བ་ཡོང་སྲིད།
ཟླ་མཚན་འབབ་དུས་མངལ་ཁ་ཕྱེ་བ་དེ་ནས་བཟུང་ཞག་བཅུ་་་་
གཉིས་ཀྱི་རིང་མངལ་ཁ་མ་ཟུམ་པར་སྡོད་ཀྱི་ཡོད་སྟབས། དུས་དེའི་རིང་
འཁྲིག་པ་སྤྱད་ཀྱང་ཕལ་ཆེར་མངལ་ཆགས་པ་དཀའ་ལ་ལུས་ཁམས་ལའང་་་་་
གནོད་ཚབ་ཤིན་ཏུ་ཆེ། ཟླ་མཚན་ཆད་རྗེས་ཞག་དགུ་ནས་བཅུ་གཉིས་ཀྱི་
རིང་དེ་ལ་འཁྲིག་པ་སྤྱད་ན་མངལ་ཆགས་པའི་དུས་ཡིན་ཞིང་། དེ་ལས་
འགྱངས་ན་མངལ་ཁ་ཟུམ་པར་འགྱུར་བས་ཕལ་ཆེར་མངལ་ཆགས་མི་ཐུབ། །



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 615•
མངལ་དུ་ཆགས་པའི་རྟགས།
མངལ་ཐོག་མར་ཆགས་པའི་ཚེ། གློ་བུར་དུ་ལུས་ཁམས་ཉོབ་ནས་
ལྕི་པོར་ཆགས་ཤིང་། སྙིང་གི་འཕར་གྲངས་ཅུང་མགྱོགས་སུ་ཕྱིན་པ་དང་།
ཟླ་མཚན་ཆད་པ་སོགས་ཀྱི་མངོན་ཚུལ་ཡོད་ལ། ཉིན་ཞག་སུམ་བཅུའམ་བཞི་
བཅུ་ཙམ་ཕྱིན་པ་ན། སྐྱུགས་མེར་ལངས་པ་དང་། སྐྱུགས་པ་ཤོར་བ།
མཆིལ་མ་མང་དུ་ཕྱིན་པ། སྐྱུར་གྱི་རིགས་བཟའ་བཏུང་བྱེད་པར་འདོད་པ།
ཟས་སྐོམ་མི་འདྲ་བའི་རིགས་སྣ་ཚོགས་བཟའ་བཏུང་བྱེད་པར་སྤྲོ་བ། ནུ་མ་
ཆེར་རྒྱས་ཤིང་ནུ་ཏོག་ནག་པོར་ཆགས་པ། གྲང་བ་འཛག་ཆེ་རུ་ཕྱིན་པ།
འཕར་རྩའི་གྲངས་མགྱོགས་སུ་ཕྱིན་པ་དེའི་རིགས་ནི་མངལ་ཆགས་པར་ངེས་
པའི་རྟགས་མཚན་ཡིན།
མངལ་ཆགས་སྟངས།
ཕ་མའི་ཁུ་ཁྲག་འདུས་པ་ལ་ཐོག་མའི་ལུས་ཀྱི་གཞི་རྟེན་དུ་ཆགས་་
པ་ནི་རྩ་ཡིན་ཞིང་། དེ་ནི་ཆགས་པའི་རྩ་བ་དང་། གནས་པ་དང་འཛིན་པ་
རྣམས་ཀྱི་རྩ་བའང་ཡིན་སྟབས་རྩ་ཞེས་སུ་གྲགས། །
འབྱུང་བའི་ནུས་པས་དབང་བྱེད་པའི་རྩ་དེ་དག་ལའང་མངོན་པའི་
རྩ་དང་མི་མངོན་པའི་རྩ་གཉིས་ཀྱི་བྱེད་ལས་ལ་བརྟེན་ནས་མངལ་གནས་་་་་



• 616 •་ ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བྱིས་པའི་ལུས་ཚིགས་ཤིང་གྲུབ་ལ། བར་དུ་གནས་པ་དང་། ཐ་མ་འཛིན་
པའི་གཞི་རྩ་བྱེད་པ་ཡིན། རྩེ་རྣམས་ལས་ཀྱང་ཐོག་མར་ལྟེ་བའི་རྩ་སྲིད་པ་དེ་
ལས་སྲོག་རྩ་བསྐྱེད་དེ། དེའི་རྩ་སྟོད་མགོ་བོས་ཟུག་ནས་ཀླད་པ་ཆགས། དེ་
ལ་བརྟེན་ནས་དབང་པོ་སྒོ་ལྔའི་ཡུལ་འཆར་བྱེད་ཀྱི་རྩ་“སུམ་མདོ་རིས”ཞེས་
བྱ་བ་ཀླད་པར་སྲིད་པ་དེའི་རྩ་ཕྲན་དང་བཅས་པས་གཟུགས་སྒྲ་དྲི་རོ་བཞི་་་་
འཛིན་པའི་ལས་བྱེད། ཀླད་པ་ལ་ཉོན་མོངས་པ་གཏི་མུག་གནས་པ་དེས་
བད་ཀན་བསྐྱེད་པས་བད་ཀན་སྟོད་དུ་གནས་པ་དང་། སྲོག་རྩའི་རྐེད་པ་
ནས་མཆིན་པ་ཁྲག་གི་གཞི་ཆགས་ཤིང་ཁྲག་ལ་ཉོན་མོངས་པ་ཞེ་སྡང་གནས་་་་
པ་དེས་མཁྲིས་པ་བསྐྱེད་པས་མཁྲིས་པ་བར་ན་གནས་པ་དང་། སྲོག་རྩའི་
སྨད་ཆར་གསང་བ་ཆགས་ཤིང་། དེ་ལ་ཉོན་མོངས་པ་འདོད་ཆགས་གནས་
པ་དེས་རླུང་བསྐྱེད་པས་རླུང་སྨད་དུ་གནས་པ་འདི་བྱུང་བ་ཡིན།
སྲོག་རྩ་དེ་དང་འབྲེལ་ཡོད་དོན་སྣོད་ནང་དུ་འབྲེལ་བའི་སྦས་པའི་་
རྩ་ཆེན་པོ་བརྒྱད་ཆགས་པ་སྟེ། དེ་དག་གྲུབ་ཟིན་པའི་ལུས་གནས་ཀྱི་དབང་
དུ་བྱས་ན།།
༡. ཚིགས་པ་གསུམ་པའི་ཐད་ནས་ཡལ་གར་གྱེས་ནས་དབུས་ཀྱི་་་
སྦོམ་ཤོས་སྙིང་ལ་ཟུག་པ་དེ་དང་། ༢. ༣. གཡས་གཡོན་གྱི་ཡལ་ག་གློ་བ་ལ་
ཟུག་པ་དེ་གཉིས་དང་། ༤. ཚིགས་པ་བརྒྱད་པའི་ཐད་ནས་སྲོག་རྩ་དང་
མཆིན་པ་འབྲེལ་བའི་རྩ་དེ་དང་། ༥. ཚིགས་པ་བཅུ་གཉིས་པ་ནས་མཆིན་
པ་དང་འབྲེལ་བའི་རྩ་ཕྲན་དེ་དང་། ༦. ཚིགས་པ་བཅུ་བཞི་པ་ནས་བསམ་
སེའུ་དང་འབྲེལ་བའི་རྩ་ཕྲན་དེ་དང་། ༧. ༨. ཚིགས་པ་བཅུ་བཞི་པ་ནས་
མཁལ་མ་གཡས་གཡོན་གཉིས་སུ་འབྲེལ་བའི་རྩ་རེ་རེ་ཡོད་པ་དེ་དག་ནི་རྟག་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 617 •
ཏུ་ཕྱིར་མི་མངོན་པའི་སྟབས་ཀྱིས་སྦས་པའི་རྩ་ཆེན་བརྒྱད་ཅེས་བྱ་བ་དེ་་
རྣམས་ཆགས་པ་དང༌། རྒྱུངས་པ་ནས་དོན་སྣོད་ནང་དུ་འབྲེལ་བ་སྦས་
པའི་རྩ་དར་གྱི་དཔྱང་ཐག་བཅུ་གསུམ་ཞེས་བྱ་བ་གྲུབ་ཟིན་གྱི་ལུས་གནས་ལ་
དཔེར་མཚོན་ན། རླུང་གི་རྩ་བཞི་སྙིང་དང་རྒྱུ་མར་འབྲེལ་བ། མཁྲིས་པའི་
རྩ་བཞི་མཆིན་མཁྲིས་དང་གློ་ལོང་དུ་འབྲེལ་བ། བད་ཀན་གྱི་རྩ་བཞི་ཕོ་
མཆེར་དང་མཁལ་ལྒང་དུ་འབྲེལ་བ། འདུས་པའི་རྩ་གཅིག་བསམ་སེའུར་
འབྲེལ་བ་དེ་དག་ཀྱང་རྟག་ཏུ་ཕྱིར་མི་མངོན་པས་སྤྲས་པའི་རྩ་ཞེས་བྱ་བ་་་་
ཡིན།
ཕྱིར་མངོན་པའི་རྩ་རིགས་ནི་ཁྲག་རྩའམ་རྩེ་ནག་ཅེས་པ་འཕར་རྩ་
དང་སྡོད་རྩའི་རིགས་གཉིས་དང་། རྨེན་བུའི་རྒྱུད་དང་། ཀླད་པའི་དབང་
རྩ། རྒྱུངས་པའི་དབང་རྩ་རྣམས་ཡིན་ཞེས་དེ་དག་ཏུའང་ནད་འབྱུང་གི་རླུང་
རྣམས་རྒྱུ་ཞིང་ལུས་ཀྱི་འདུ་ཁམས་གཉིས་ལ་ཚོད་འཛིན་བྱེད་ཐུབ་པ་དང་་་་
ཁྱད་པར་དུ་སྲོག་རྩ་དང་འབྲེལ་ཡོད་སྦས་པའི་རྩ་ཆེན་བརྒྱད་དང་། རྒྱུངས་
པ་དང་འབྲེལ་ཡོད་སྦས་རྩ་དར་གྱི་དཔྱང་ཐག་བཅུ་གསམ་པོ་འདི་དག་ལུས་་་
ཀྱི་རྩ་གནས་ཕལ་མོ་ཆེ་དང་འགྲོགས་ནས་ནི་དེ་དག་ལ་དབང་བྱེད་པ་དང་་་་
འདུ་ཁམས་ཀྱི་ཚོད་འཛིན་པ་སོགས། ལུས་གནས་པ་དང་། འཛིན་པ་རྐང་
འཛིན་པ་འདི་དག་ཆགས་པ་ཡིན།
མངལ་གནས་འབྱུང་བའི་བྱེད་ལས།
ཕ་མའི་ཁུ་ཁྲག་དེ་གཉིས་ལ།
འབྱུང་ལྔའི་ནུས་པ་ཤིན་ཏུ་ཕྲ་བ་



• 618 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལྷན་ཅིག་བྱེད་རྐྱེན་དུ་ཚོགས་ཡོད་པར་བརྟེན། ཕའི་ཁམས་དཀར་གྱི་ནུས་
པས་གཙོ་ཆེར་མངལ་གནས་ཀྱི་བྱིས་པའི་རུས་པ་དང་། ཀླད་པ། རྒྱུངས་པ་
རྣམས་སྐྱེ་ཞིང་། མའི་ཁམས་དམར་གྱི་ནུས་པས་གཙོ་ཆེར་ཁྲག་དང་། ཤ།
དོན་སྣོད་རྣམས་སྐྱེ་བ་ཡིན།
འབྱུང་ལྔའི་བྱེད་པ་ལས་ཇི་ལྟར་སྐྱེ་བའི་ཚུལ་ཡང་། སའི་རང་
བཞིན་གྱི་ཡོན་ཏན་ལས་ཤ་དང་རུས་པ་སོགས་སྲ་བའི་ཆ་ཤས་རྣམས་དང་།
ཁྱད་པར་དུ་དྲི་སྣོམ་བྱེད་སྣའི་དབང་པོ་སྐྱེ་བ་དང་། ཆུའི་རང་བཞིན་གྱི་ཡོན་
ཏན་ལས་ཁྲག་སོགས་གཤེར་བའི་ཆ་ཤས་རྣམས་དང་། ཁྱད་པར་དུ་རོ་ཚོར་ .
བྱེད་ལྕེའི་དབང་པོ་སྐྱེ་བ་དང་། མེའི་རང་བཞིན་གྱི་ཡོན་ཏན་ལས་ལུས་ཀྱི་
དྲོད་དང་། ཁ་དོག མདངས་གསལ་བ་རྣམས་དང་། ཁྱད་པར་དུ་གཟུགས་
མཐོང་བྱེད་མིག་གི་དབང་པོ་སྐྱེ་བ་དང་། རླུང་གི་རང་བཞིན་གྱི་ཡོན་ཏན་
ལས་འབྱུང་རྔུབ་ཅན་གྱི་དབུགས་དང་། དེའི་ཆ་ཤ་རྣམས་དང་ཁྱད་པར་དུ་
རེག་བྱ་ཚོར་བྱེད་ལུས་ཀྱི་དབང་པོ་སྐྱེ་བ་ད་ང་། ནམ་མཁའི་རང་བཞིན་གྱི་
ཡོན་ཏན་ལས་ལུས་ཕྱི་ནང་གི་བུ་ག་རྣམས་དང་། ཁྱད་པར་དུ་སྒྲ་འཛིན་བྱེད་
རྣ་བའི་དབང་པོ་རྣམས་སྐྱེ་བ་ཡིན། །
མངལ་གནས་ཕོ་མོའི་ཆགས་རྐྱེན།
སྨན་གཞུང་རྣམས་ནས། ཕའི་ཁམས་དཀར་མ་བ་ལས་མངལ་
དུ་བུར་ཆགས་པ་དང་། མའི་ཁམས་དམར་པོ་མང་བ་ལས་བུ་མོར་ཆགས་
པར་བཤད་ཅིང་། དེ་ནི་གཞུང་འགའ་ཤས་ནས། ཕོ་མོ་གཉིས་འཁྲིག་པ་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 619 •
སྤྱོད་པའི་དུས། ་ ཕོ་ལ་འདོད་ཆགས་ལྷག་ཙམ་སྐྱེས་པ་ལས་བུར་སྐྱེ་པ་
དང་། མོ་ལ་འདོད་ཆགས་ལྷག་ཙམ་སྐྱེས་པ་ལས་བུ་མོར་ཆགས་ཚུལ་
གསུངས་ཡོད་པ་དེ་དང་དོན་གཅིག་ཏུ་མངོན། ཡང་གཞུང་འགའ་ཤས་
ནས། ཕྱིའི་ཡུལ་གྱི་རྟེན་འབྲེལ་ལའང་རག་ལས་པའི་ཚུལ་མང་དུ་བསྟན་
ཡོད་པ་དཔེར་ན། ཕོ་མོ་གཉིས་འཁྲིག་པ་སྤྱོད་པའི་དུས་དེ་ཟླ་བ་ཡར་ངོ་
ཡིན་ན་མངལ་དུ་ཕལ་ཆེར་བུར་ཆགས་པ་དང་། ཟླ་བ་མར་ངོར་ཕལ་ཆེར་བུ་
མོར་ཆགས་པ་དང་། ཚེས་གྲངས་གཉིས་དང་བཞི་དང་དྲུག་སོགས་ཟུང་
རྣམས་ལ་མངལ་དུ་བུ་མོར་ཆགས་པའི་ཚུལ་ཡང་བཤད་ཡོད།
འབྱུང་རྩིས་ཀྱི་ལུགས་འགའ་ཤས་ནས། གནམ་ལོ་ཕོ་མོ་དང་། ཟླ་
བ་དང་། ཁྱིམ་དང་། ཞག་གི་དབང་ཁམས་རྣམས་ཀྱིས་ཀྱང་མངལ་དུ་བུ་
དང་བུ་མོ་གང་ཆགས་པར་ཤུགས་སྣོན་ཐུབ་ཚུལ་གསལ།
གསང་སྔགས་ཀྱི་གདམས་པ་འགར། རྣལ་འབྱོར་པའི་རླུང་གི་བྱེད་
འཆིང་ལ་བརྟེན་ནས་བུ་དང་བུ་མོ་གང་ཆགས་པར་འདོད་པ་དེ་བཞིན་ངེས་་་
གཏན་ཁེལ་བར་བྱེད་ཆོག་པའི་གསང་བའི་ཁོངས་སུ་བཞུགས། གང་ལྟར་
ཡང་མངལ་དུ་བུ་དང་བུ་མོ་གང་ཆགས་པ་འདི་ནི་ཕྱི་ནང་གི་རྟེན་འབྲེལ་མང་
པོ་ཞིག་ལ་རག་ལས་པ་ནི་སྨོས་མ་དགོས།
མངལ་གནས་འཕེལ་རྒྱས་ཀྱི་དུས་རིམ།
ཕ་མའི་ཁུ་ཁྲག་འབྱུང་ལྔའི་ནུས་པ་དང་འབྲེལ་བ་དེ་ལ་བརྟེན་་་་་
ནས་རིམ་གྱིས་མངལ་གནས་ཀྱི་བྱིས་པ་དེ། ཉའི་གནས་སྐབས། རུས་སྦལ་གྱི་



• 620 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
གནས་སྐབས། ཕག་གི་གནས་སྐབས། ཞེས་བྱ་བའི་གནས་སྐབས་གསུམ་
བརྒྱུད་དགོས།
ཉའི་གནས་སྐབས།
མངལ་ཆགས་པ་ནས་བཟུང་འབྱུང་བའི་ནུས་པ་ལ་བརྟེན་ནས་་་་་
རིམ་གྱིས་ཇེ་ཆེར་སོང་ཞིང་། དེ་ཡང་རྒྱུད་གཞུང་རྣམས་ནས་གསུང་ཚུལ་གྱི་
དབང་དུ་བྱས་ན། སྲིད་པ་ལུས་ཀྱི་གཞི་ནི་རླུང་གིས་འཛིན་ཅིང་། བྱིས་པ་དེ་
མའི་མངལ་དུ་ཆགས་པའི་ཞག་གཅིག་གི་ནུབ་མོ་ནས་ཕ་མའི་ཁུ་ཁྲག་གཉིས་་་
དེ་ཕྱིའི་རྒྱུ་གཅིག་ཏུ་གྱུར་ཀྱང་། ནང་དུ་མ་འདྲེས་པ་སྲན་མའི་གའུ་ལྟར་
གནས་པའི་བར་དེར་བྱིས་པ་དེའི་རླུང་སེམས་བཟུང་ནས་གནས་ཤིང་།
འབྱུང་བཞིའི་འཆིང་བྱེད་ཀྱི་རྒྱས་ཚད་དེ་འབྲལ་བའི་སྐབས་མེད། དེ་ནས་
ཞག་བཞིའི་བར་འབྱུང་བ་སོ་སོའི་བྱེད་ལས་ཀྱིས་བྱིས་པའི་རླུང་སེམས་བསྲེ་་་
བ་དང་། བསྲེག་པ་གཏོར་བའི་བྱ་རིམ་རྣམས་བརྒྱུད་པའི་མཐར། ཚེ་ཞེས་
བྱ་བ། སྡོམ་གྱི་བ་ཐག་སྒྲེང་བ་ལྟ་བུ་ཞིག་འབྱུང་བ་དེ་ནི་གནས་པ་དང་
འཕེལ་འགྲིབ་ཀུན་གྱི་གཞི་རུ་འགྱུར་བ་ཡིན། ཚེའི་བ་ཐག་དེ་དྲང་པོར་
གནས་ན་ཚེ་རིང་བ་དང་། གཡས་གཡོན་དུ་འཁྱིལ་ན་ཚེ་ལ་བར་ཆད་འབྱུང་
བ་དང་། ཐུར་དུ་འཁྱོགས་ན་ཚེ་ཐུང་བར་ཡང་བཤད། ཞག་ལྔ་པར་འབྱུང་
བ་ཆུས་ལུས་འཛིན་པ་དང་བསྐྱེད་པའི་ལས་བྱེད་ཅིང་། ཞག་དྲུག་པར་མེ་
རླུང་གཉིས་འདུས་ནས་ལུས་ཆགས་འཇིག་གི་ལས་བྱེད་པ་ཡིན། དེ་ལྟར་ཞག་
དྲུག་གི་རིང་འབྱུང་བ་རང་ངོའི་བྱེད་ལས་ལུས་སུ་ཆགས་པའི་རྟེན་བྱས་ཏེ་་་་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར། 621 •
གནས་ཤིང་། དེ་ནས་རིམ་བཞིན་ཞག་གཉིས་གཉིས་སུ་འབྱུང་བ་གཉིས་
གཉིས་ཚོགས་པས་ལུས་ཀྱི་གཞི་བཟུང་ཞིང་། འབྱུང་བ་ཕོ་མོ་འདུས་པས་
ལུས་ཀྱི་ཚོགས་པ་འཕེལ་བར་བྱེད། དེ་ལྟར་འབྱུང་བའི་ཁམས་སོ་སོའི་ནུས་
པ་དང་། དེ་དག་གི་བྱེད་ལས་བཅས་ལ་བརྟེན་ནས་རིམ་གྱིས་ཇེ་ཆེར་འགྲོ་
ཞིང་། བདུན་ཕྲག་དགུ་དང་ཞག་བཞི་ཙམ་ན། རླུང་གི་སྟོབས་ཀྱིས་འགུལ་
བ་དང་། ཡན་ལག་སྐྱོང་བའི་ལས་བརྩམ་པ་དང་། དུས་དེ་ཉིད་ནས་མའི་ཤ་
ཁྲག་གི་དྭངས་མས་བསྐྱེད་བསྲིང་བའི་གོ་སྐབས་ཀྱང་བརྩམ་པར་འགྱུར་་་་་
ཡིན། ། མདོར་ན་མངལ་གནས་ཀྱི་བྱིས་པ་དེ་བདུན་ཕྲག་བཞིའི་རིང་ལ་ལུས་
ཆགས་པ་དང་། དེ་ནས་བདུན་ཕྲག་དགུའི་རིང་ལ་ལུས་སུ་གྲུབ་པར་འགྱུར་
བ་ཡིན། དེ་དག་གི་སྐབས་སུ་བྱིས་པའི་ལུས་ཁམས་ནི་དཀྱུས་གཅིག་ཏུ་
ཆགས་པ་ཇི་ལྟར་ཉ་ཞིག་གི་དབྱིབས་དང་ཆོས་མཚུངས་པར་སྣང་བས་ཉའི་་་་
གནས་སྐབས་ཞེས་ཟེར།
རུས་སྦལ་གྱི་གནས་སྐབས།
མངལ་ཆགས་ནས་ཟླ་བ་གསུམ་ཟིན་པ་ན། སྦྲུམ་མའི་རྒྱུ་ཞབས་
རིམ་གྱིས་ཆེ་རུ་ཕྱིན་ཏེ།. མདོ་རུས་འབྲེལ་མཚམས་སུ་སྦར་ཉུལ་བྱས་ན། བུ་
སྣོད་ཀྱི་མཐིལ་ཞབས་རེག་ཐུབ་པ་དང་། སྦྲུམ་མ་རང་ལའང་ཤ་འདྲིལ་
ཆགས་པ་ལྟ་བུའི་ཚོར་སྣང་འབྱུང་ཞིང་། ཟླ་བ་ལྔ་ཙམ་ན་བུ་སྣོད་ཀྱི་མཐིལ་
ཞབས་དེ་ལྟེ་བ་ནས་ཐུར་དུ་སོར་གང་མཚམས་སུ་སླེབས་པའི་གནས་ཚུལ་་་་་
ཡོང་། དེ་དག་གི་སྐབས་སུ། བྱིས་པའི་ལུས་ཁམས་ཀྱི་གོང་བུ་དེར་རིམ་གྱིས་



• 622 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བུ་ག་དོན་པ་དང་། ཡན་ལག་བཞི་ཆགས་པ་ཇི་ལྟར་རུས་སྦལ་གྱི་གཟུགས་
དབྱིབས་དང་ཆོས་མཚུངས་པར་སྣང་བས། རུས་སྦལ་གྱི་གནས་སྐབས་ཞེས་
༉ར།
ཕག་གི་གནས་སྐབས།
མངལ་ཆགས་ནས་ཟླ་བ་དྲུག་ཙམ་ཟིན་པ་ན་བུ་སྣོད་ཀྱི་མཐིལ་་་་་་
ཞབས་དེ་ལྟེ་བ་ནས་གྱེན་དུ་སོར་གང་འཇལ་བའི་མཚམས་སུ་སླེབས་པ་་་་
དང་། དེ་ནས་ཟླ་རེ་བཞིན་རིམ་གྱིས་མཐོ་རུ་ཕྱིན་ཏེ། ཟླ་བ་དགུ་ཟིན་པའི་
ཚེ་ལྷེན་སྣའི་རྩེ་ནས་ཐུར་དུ་སོར་དོ་འཇལ་བའི་མཚམས་སུ་སླེབས་ཤིང་།
བྱིས་པའི་སྐྱེས་ཟླ་ཤར་རྗེས་སུ་སླར་ཡང་ཐུར་དུ་སོར་གང་ངམ་དོ་ཙམ་བབས་
ནས་ཁ་ཞེང་ཆེ་རུ་ཕྱིན་པ་དེ་དག་གི་སྐབས་སུ་བྱིས་པའི་ལུས་ཁམས་ཡོངས་སུ་
སྨིན་ཞིང་། སྐྲ་དང་བ་སྤུ་རྣམས་ཀྱང་སྐྱེས་ཡོད་པ་ཇི་ལྟར་ཕག་དང་ཆོས་
མཚུངས་པར་སྣང་བས་ཕག་གི་གནས་སྐབས་ཞེས་ཟེར།
མངལ་གནས་འཕེལ་རྒྱས་ཀྱི་མཚན་ཉིད།
འདུ་བ་ཐུན་མོང་གི་ནུས་ཤུགས་ལས་བྱིས་པའི་ལུས་ཆགས་ཤིང་་་་
གྲུབ་ནས་ཡོངས་སུ་རྫོགས་དགོས་པ་ཡིན་ནའང་། ཕ་མའི་ཁུ་ཁྲག་ལ་རླུང་
མཁྲིས་བད་ཀན་གསུམ་གྱི་སྟོབས་ཆ་མི་མཉམ་པ་ཤས་ཆེ་ཆུང་ཡོད་པ་དང་།
ཡང་ན་བྱིས་པའི་ལུས་ཁམས་མངལ་དུ་ཆགས་ཤིང་གྲུབ་ནས་ཡོངས་སུ་རྫོགས་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 623 •
པའི་དུས་རིམ་གྱི་ནང་དུ་མས་ཟས་དང་སྤྱོད་ལམ་མི་མཚམས་པར་བྱས་པའི་
རྐྱེན་གྱིས། བྱིས་པའི་ལུས་ཀྱི་རང་བཞིན་མི་འདྲ་བ་བདུན་དུ་འབྱུང་སྲིད།
ལུས་ཀྱི་རང་བཞིན་བདུན་ནི་ཁུ་ཁྲག་གཉིས་ཀར་རླུང་གི་རང་་་་་་
བཞིན་ཤས་ཆེ་བ་ཡོད་པ་དང་། ཡང་ན་མས་ཟས་དང་སྤྱོད་ལམ་ཡང་ལ་རྩུབ་
པ་སོགས་རླུང་སྐྱེ་བའི་རིགས་བསྟེན་དྲགས་པས་བྱིས་པའི་ལུས་ཁམས་རླུང་གི་
རང་བཞིན་དུ་འགྱུར་བ་དང་གཅིག་ཁུ་ཁྲག་གཉིས་ཀར་མཁྲིས་པའི་རང་་་་་་
བཞིན་ཤས་ཆེ་བ་ཡོད་པ་དང་། ཡང་ན་མས་ཟས་དང་སྤྱོད་ལམ་རྣོ་ཞིང་ཚ་
བ་སོགས་མཁྲིས་པ་སྐྱེ་བའི་རིག་བསྟེན་དྲགས་པས། བྱིས་པའི་ལུས་ཁམས་
མཁྲིས་པའི་རང་བཞིན་དུ་འགྱུར་བ་དང་གཉིས། ཁུ་ཁྲག་གཉིས་ཀར་བད་
ཀན་གྱི་རང་བཞིན་ཤས་ཆེ་བ་དང་། ཡང་ན་མས་ཟས་དང་སྤྱོད་ལམ་ལྕི་ལ་
སྣུམ་པ་སོགས་བད་ཀན་སྐྱེ་བའི་རིག་བསྟེན་དྲགས་པས་བྱིས་པའི་ལུས་ཁམས་
བད་ཀན་གྱི་རང་བཞིན་དུ་འགྱུར་བ་དང་གསུམ་སྟེ་རྐྱང་པའི་རང་བཞིན་་་་་
གསུམ་དང་། རླུང་དང་མཁྲིས་པ་ཉིས་ལྡན། བད་ཀན་དང་མཁྲིས་པ་ཉིས་
ལྡན། བད་ཀན་དང་རླུང་ཉིས་ལྡན་བཅས་ལྡན་པའི་རང་བཞིན་གསུམ་
དང་། རླུང་མཁྲིས་བད་ཀན་གསུམ་པོ་ཆ་མཉམ་པ་ལས་འདུས་པའི་རང་
བཞིན་དུ་འགྱུར་བ་རྣམས་ཡིན།
ལུས་ཁམས་དེ་རྣམས་ལས། རྐྱང་པའི་རང་བཞིན་གྱི་ལུས་ཁམས་ནི་
ཞན་པ་དང་ ལྡན་པའི་རང་བཞིན་གྱི་ལུས་ཁམས་ནི་འབྲིང་དང་འདུས་
པའི་རང་བཞིན་གྱི་ལུས་ཁམས་ནི་བཟང་བར་བརྩི་ཞིང་། རྐྱང་པའི་རང་
བཞིན་དེ་དག་ལས། རླུང་གི་རང་བཞིན་གྱི་ལུས་ཁམས་ནི་ཞན་ཤོས་སུ་ངོས་
འཛིན་པ་ཡིན།



• 624 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རང་བཞིན་བདུན་གྱི་མཚན་ཉིན།
རླུང་གི་རང་བཞིན་ཅན་གྱི་མི་ནི་གཟུགས་དབྱིབས་སྒྱུར་བ། ཤ་
སྐམ་པ། མདོག་སྔོ་བ། གཏམ་སྨྲ་དཀའ་བ། གཤིས་ཁ་རྩུབ་པ། འགྲོ་དུས་
ཚིགས་པའི་མཚམས་ནས་སྒྲ་འཐོན་པ། གཉིད་ཆུང་བ། གྲང་ལྷགས་སོགས་
ལ་བཟོད་སྲན་མེད་པ། ཟས་དང་སྐོམ་གྱི་རིགས་མངར་བ་དང་། སྐྱུར་བ།
ཁ་བ། ཚ་བ་རྣམས་ལ་ལྷག་ཙམ་དགའ་སྣང་བྱེད་པ་ཡིན། །
མཁྲིས་པའི་རང་བཞིན་ཅན་གྱི་མི་ནི་ལྟོགས་སྣང་དང་སྐོམ་སྣང་ཆེ་
བ། སྒྲ་དང་ལུས་ཀྱི་ཁ་དོག་ལ་སེར་ཞད་ཡོད་པ། རྔུལ་ཁ་སྙི་བ། དྲི་མ་ཆེ་བ།
ལུས་སྟོབས་འབྲིང་ལ་བློ་རྣོ་བ། ང་རྒྱལ་ཆེ་བ། ཟས་དང་སྐོམ་གྱི་རིགས་
མངར་བ་དང་། ཁ་བ། བསྐ་བ། བསིལ་བ་རྣམས་ལ་ལྷག་ཙམ་དགའ་སྣང་
བྱེད་པ་ཡིན།
བད་ཀན་གྱི་རང་བཞིན་ཅན་གྱི་མི་ནི་ལུས་སྟོབས་ཆེ་བ། ཤ་རྒྱགས་
པ། ངང་རྒྱུད་རིང་བ། གཟུགས་དབྱིབས་དགྱེ་བ། ལྟོགས་སྐོམ་སོགས་ལ་
བཟོད་སྲན་ཡོད་པ་ལུས་ཁམས་ཀྱི་དྲོད་ཚད་ཆུང་བ། གཉིད་ཆེ་བ། ཟས་
དང་སྐོམ་གྱི་རིགས་ཚ་བ། སྐྱུར་བ། བསྐ་བ་རྣམས་ལ་ལྷག་ཙམ་དགའ་སྣང་
བྱེད་པ་ཡིན།
ལྡན་པའི་རང་བཞིན་ཅན་དང་། ལྷག་པར་འདུས་པའི་རང་བཞིན་
ཅན་གྱི་མི་དག་ནི་ཕན་ཚུན་གྱི་ནུས་པ་ཆ་སྙོམས་པའི་མཐུས། མང་ཆེ་བ་ནི་
རྣམ་འགྱུར་དང་ཀུན་སྤྱོད་སོགས་ཆ་སྙོམས་པོར་འབྱུང་བ་ཡིན།



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 625 •
རང་བཞིན་བདུན་གྱི་མེ་དྲོད།
རླུང་གི་རང་བཞིན་ཅན་གྱི་ཕོ་བའི་མེ་དྲོད་ནི་ཆ་མི་སྙོམས་པར་་་་་
སྐབས་འགར་འཇུག་སྟོབས་ཆེ་ལ། སྐབས་འགར་མི་འཇུ་བ་སོགས་ངེས་མེད་
དུ་འགྱུར་བ་དང་འབྲེལ། ལྟོ་བའང་སྲ་ཞིང་བཤལ་སྨན་རིགས་ཀྱིས་བཤལ་
ཐེབས་དཀའ་བ་ཡིན། མཁྲིས་པའི་རང་བཞིན་ཅན་གྱི་ཕོ་བའི་མེ་དྲོད་ནི། །
སྟོབས་ཆེ་ལ་འཇུ་མྱུར་བ་དང་འབྲེལ། ལྟོ་བའང་སྙི་ཞིང་། ཞོ་དང་དར་བ་
སོགས་བཏུང་བས་ཀྱང་བཤལ་སྲིད་པ་ཡིན། བད་ཀན་གྱི་རང་བཞིན་ཅན་གྱི་
ཕོ་བའི་མེ་དྲོད་ནི། སྟོབས་ཆུང་ཞིང་འཇུ་སྟོབས་ཞན་པ་དང་འབྲེལ། ལྟོ་
བའང་སྲ་སྙི་རན་ལ། བཤལ་སྨན་རིགས་ཀྱིས་མ་གཏོགས་རང་དགར་མི་
བཤལ་བ་ཡིན།
ལྡན་པའམ་གསུམ་ག་འདུས་པའི་མེ་དྲོད་ནི་ཆེ་ཆུང་རན་པས་ཚད་་
གཞི་དང་ཡོངས་སུ་མཐུན་པ་ཞིག་ཡིན།
སྦྲུམ་མའི་ཟས་སྤྱོད་ཀྱི་སྐོར།
མངལ་ཁ་འཕེལ་རྒྱས་ཀྱི་དུས་རིམ་དེའི་ནང་སྦྲུམ་མས་བསྲུང་སྡོམ་
དགོས་གལ་ཆེ་བའི་ཟས་དང་སྤྱོད་ལམ་གྱི་སྐོར་རིགས་གཉིས་ཡོད་པ་ལས་་་་་་
ཟས་ཀྱི་སྐོར་ཐམས་ཅད་མདོར་བསྡུ་ན། བཟའ་བ་དང་། བཅའ་བ་དང་། །



• 626 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
བཏུང་བ་གསུམ་གྱི་ཁོངས་སུ་འདུས་པ་ཡིན། དེ་དག་ལས་དམིགས་བསལ་
བཟའ་བའི་སྐོར་སྦྲུམ་མས་མཚམས་འཇོག་བྱེད་དགོས་པ་ནི་བྱའི་ཤ་ཡིན།
བྱའི་ཤ་བཟས་པ་ཡིན་ན་སྦྲུམ་མའི་རོ་སྨད་ཀྱི་རུས་པའི་སྟོབས་བསྐྱེད་ཅིང་།
བྱིས་པ་བཙའ་བའི་སྐབས་སུ་མངལ་ཁ་གདངས་དཀའ་བ་འགྱུར། གཞན་
ཡང་ཤིང་ཏོག་མ་སྨིན་པའི་རིགས་སོགས་གཙོ་ཆེར་འཇུ་དཀའ་བའི་བཟའ་་་་
བཅའ་རྣམས་ལ་ཟོན་བྱེད་དགོས།
དམིགས་བསལ་བཏུང་བའི་རིགས་སྦྲུམ་མས་མཚམས་འཇོག་བྱེད་་་་
དགོས་པ་ནི། ཆང་དང་ཨ་རག་གཙོས་པའི་མྱོས་བྱེད་ཀྱི་རིགས་ཀུན་ཡིན་
ཞིང་། དེ་དག་གི་ནུས་པས་སྦྲུམ་མའི་ཁམས་ལ་གནོད་སྐྱོན་བྱེད་པ་དང་། །
ཁམས་ཀྱི་དྭངས་མ་བརྒྱུད་དེ་མངལ་གནས་ཀྱི་བྱིས་པ་དེ་ལའང་གནོད་སྐྱོན་་་་
འབྱུང་སྲིད། གཞན་བཟའ་བཅའ་བཏུང་བའི་རིགས་གང་དང་གང་ཞིག་
ཡིན་ཀྱང་རུང་། འདུ་བ་རླུང་དང་མཁྲིས་པ་བད་ཀན་གསུམ་པོ་སློང་བྱེད་ཀྱི་
རིགས་སུ་གྱུར་པ་རྣམས་འོས་ཚད་ལས་ལྷག་པར་དང་ཁྱད་པར་དུ་སྦྲུམ་མ་་་་་
རང་གི་ལུས་ཁམས་སུ་རླུང་དང་། མཁྲིས་པ། བད་ཀན་གང་གཙོར་ཆེ་བ་དེ་
དག་སློང་བྱེད་ཀྱི་བཟའ་བཅའ་བཏུང་བའི་རིགས་རྣམས་ལ་འཛེམ་དགོས་པ་
དང་། རླུང་མཁྲིས་བད་ཀན་གསུམ་གྱི་གཞི་གང་དག་ཡོད་པ་དེ་དག་ཁ་
གནོན་བཟའ་བཅའ་བཏུང་བའི་རིགས་རྣམས་གང་མཚམས་བསྟེན་པ་ལ་་་་་
མཁས་པ་ཞིག་དགོས་པ་ཡིན། །
སྐབས་འདིར་ཡིད་ངེས་ཡོད་དགོས་ངེས་པ་ཞིག་ནི། ཟས་དུས་
བསྲུང་བ་དང་ཟས་ཚོད་བསྲུང་བ་དེ་དག་ཡིན་ཅིང་། ཟས་དུས་ལེགས་པ་
ནི། རང་རེའི་གོམས་གཤིས་གཞིར་བཟུང་གིས། ཞོགས་པ་དང་། གུང་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།: 627.
དང་། ཕྱི་དགོང་གི་ཟས་དུས་གསུམ་པོ་དེ་དག་ཡིན་ལ། འོན་ཀྱང་ཕྱི་དགོང་
གི་ཟས་དུས་དེ་ཧ་ཅང་ཕྱི་པོ་རང་མིན་པ་ཞིག་དང་། སྐབས་དེར་བཟའ་
བཅའ་འཇུ་དཀའ་བའི་རིགས་དང་། ཞོ་དང་འཕྱུ་ར་སོགས་སྐྱུར་ལངས་པའི་
རིགས་རྣམས་མི་བསྟེན་པ་གལ་ཆེ། ཟས་ཚོད་ལེགས་པ་ནི། ཕོ་བའི་ཆ་ཚང་
ཁག་གསུམ་དུ་བགོས་པའི་རུ་གཉིས་བཟའ་བཅའ་བཏུང་གསུམ་གྱིས་ཁེངས་་
ཤིང་རུ་གཅིག་ཁོང་ཡངས་པར་གནས་པ་དེ་རྒྱུན་གྱི་ཟས་ཚོད་ལེན་པའི་ཚད་་་་
ཡིན།
སྤྱོད་ལམ་གྱི་སྐོར།
རྒྱུན་གྱི་སྤྱོད་ལམ་ཐམས་ཅད་མདོར་བསྡུས་ན། ལུས་དང་། ངག་
དང་། ཡིད་ཀྱི་སྤྱོད་པ་གསུམ་དུ་འདུས་པ་ཡིན།
ལུས་ཀྱིས་དྲག་ཤུལ་ཆེ་བའི་ལས་རྩོལ་བྱེད་པའམ། མཆོང་རྒྱུགས་
ཤུགས་དྲག་ཏུ་བྱེད་པའམ། ཆུ་གྲང་དུ་འཇུག་པ་སོགས་འགུལ་བསྐྱོད་རྩུབ་
རིགས་རྣམས་འཛེམས་ཞིང་། ལུས་ཁོང་ལྷོད་པོའི་སྒོ་ནས་འཁྲུག་འཁོར་བྱེད་
པ། ཡིད་ཁར་འབབ་པའི་རི་ངོགས་སམ། ཆུ་ཀླུང་གི་འགྲམ་མམ། ནགས་
ཚལ་ལམ། གླིང་ཁ་སོགས་སུ་འགྲུལ་འཁྱམས་གང་ཁོམ་ཁོམ་སུ་བྱེད་དགོས།
གཡང་ས་དང་། ། མུན་སྟུག་པོའི་ནང་ངམ་གཅན་གཟན་གྱི་མདུན་སོགས་
འཇིགས་སྐྲག་སྐྱེ་བའི་གནས་སུ་མི་འགྲོ་ཞིང་། དེ་རིགས་ཀྱི་བྱ་བའམ་ལྟད་
མོར་མི་འགྲོ་བ་བྱེད་དགོས། ནམ་རྒྱུན་དུ་དབང་ཤེད་ཀྱིས་མ་ཡིན་པའི་ལུས་
ཀྱི་འགུལ་སྐྱོད་ཇི་ཙམ་བྱས་པ་དེ་ཙམ་ལུས་ཁམས་བདེ་ཐང་འབྱུང་བས།



• 628 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ནང་གི་ལས་ཀ་བྱེད་པའམ། ་ ལས་ཁུངས་སུ་ལས་ཀ་བྱེད་པའམ་ཡར་མར་
འགྲུལ་བཞུད་བྱེད་པ་དེ་དག་ཀྱང་ཕན་གྲོགས་སུ་འགྱུར་ངེས་ནའང་། དེ་
དག་གླིང་ཁ་སོགས་སུ་འགྲུལ་འཁྱམས་འགྲོ་བའི་ཚབ་མ་མི་འོས་ཏེ། འགུལ་
བསྐྱོད་དེ་དག་གི་རིང་སེམས་ལ་བདེ་སྡུག་གི་ཚོར་བ་རྒྱུན་མི་འཆད་པས་ལུས་
སེམས་ལ་དེ་ཙམ་ཕན་པར་དཀའ་ཞིང་གླིང་ཀ་སོགས་སུ་འགྲུལ་འཁྱམས་བྱས་
ན། དུས་དེ་སྙེད་ཀྱི་རིང་བློ་སེམས་གུ་ཡངས་ཤིང་སྣང་བ་སྤྲོ་སེང་འབྱུང་བ་
དང༌། དུས་མཉམ་དུ་གཙང་ཞིང་གསར་པའི་རླུང་ཡང་འབྱིན་རྔུབ་བྱེད་ཐུབ་
པས་ལུས་ཁམས་ལ་ཁྱད་པར་དུ་ཕན་པ་ཡིན། །
སྦྲུམ་མ་ཟླ་བ་ལྔ་ཙམ་ཟིན་པ་ནས་འཁྲིག་པ་མི་སྤྱོད་ཅིང་། སྦྲུམ་
མའི་ཕོ་བར་ལྗིད་ཀྱིས་ནོན་པའམ། རྡེག་རྡུང་འཕོག་པ་སོགས་ལ་ངེས་པར་
དུ་དོ་སྣང་བྱེད་དགོས།
སྦྲུམ་མའི་ལུས་ལ་རྡེག་རྡུང་ཤོར་བའམ་ཁ་སྦུབ་ཏུ་རིལ་བ་སོགས་ཀྱི་
རྐྱེན་ངན་འགའ་ཞིག་བྱུང་བ་ཡིན་ན་འཕྲལ་དུ་རྟོག་གཞིག་ནན་ཏན་བྱེད་་་་་
ཅིང་། ཉིན་ཤས་རིང་ལྷོད་དལ་གྱི་ངང་དུ་ངལ་འཚོ་བསྟེན་དགོས་པ་དང་།
སྟབས་ཉེས་ཀྱིས་མངལ་བ་ཆོར་བའི་ཉེན་ཁ་འདུག་ན། སྦྲུམ་མའི་སྔས་དམའ་
ལ་རྐང་པའི་ཕྱོགས་མཐོ་ཙམ་པའི་གནས་ཐབས་བྱེད་དགོས། སྦྲུམ་མ་དེ་ཉིད་
མཚན་མོར་དུས་ཚོད་ངེས་ཅན་དུ་ཉལ་བ་དང་། གཉིད་དུས་ཀྱང་མ་མཐའ་
ཆུ་ཚོད་བརྒྱད་ལས་མི་ཉུང་བ་ཞིག་དགོས་པ་ཡིན། ངག་གི་སྒོ་རྩོད་གླེང་
ཤུགས་ཆེན་པོ་དང་། ཞེ་སྡང་གིས་ཀུན་ནས་བསླངས་པའི་རྩོད་འཛིངས་ཀྱི་
རིགས་མི་བྱ་བ་དང་། གྲོགས་བཟང་ཞིང་ཡིད་དུ་འོང་བའི་ལྷན་དུ་གཏམ་
སྙན་པོའམ། རང་བཞིན་བབས་ཀྱི་གཏམ་གླེང་ཅི་རིགས་པ་ལས། ཁོང་ཁྲོ་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 629 •
དང་འཁོན་འཛིན། སེམས་འཕྲེང་དང་མྱང་ངན་སྐྱེ་གཞིའི་གཏམ་གླེང་
གཏན་ནས་མི་བྱ་ཞིང་། ཀུ་ཅོ་དང་འུར་སྒྲ་དྲག་པོའི་རིགས་དང་འབྲེལ་
འགྲོགས་མི་བྱ་བར་ཡིད་དུ་འོང་བའི་གླིང་བུ་སོགས་རོལ་མོའི་བྱེ་བྲག་ལ་་་་་་
བསྟེན་དགོས། །
སྦྲུམ་མ་དེ་ཉིད་ཐ་མག་འཐེན་མཁན་ཞིག་ཡིན་ན་འཕྲལ་དུ་ཐ་མག་
འཐེན་རྒྱུ་མཚམས་འཇོག་བྱ་དགོས་པར་མ་ཟད། སྦྲུམ་མའི་སྡོད་གནས་
དབུགས་འབྱིན་རྔུབ་གཙོ་ཆེར་བྱེད་པའི་ཕྱོགས་དེར་ཁྱོ་ག་དང་གཉེན་བཤེས་
སོགས་སུ་ཞིག་ཡིན་ཀྱང་རུང་། མངལ་ཆགས་པའི་ཐོབ་ཐང་ལ་བརྩི་ཤེས་
ཀྱིས་ཐ་མག་མི་འཐེན་ཞིང་ཐབས་ཤེས་ཡོད་དགུ་རྩལ་སྤྲུགས་ཀྱིས་རླུང་ཁམས་
གཙང་མར་ཡོང་བའི་འབད་བརྩོན་བྱ་དགོས། གང་ཡིན་ཟེར་ན། མངལ་
གནས་ཀྱི་བྱིས་པ་དེར། སྦྲུམ་མས་རྔུབ་པའི་རླུང་དེ་ནི། སྦྲུམ་མའི་བཟའ་
བཅའ་ལས་ཀྱང་ཕན་གནོད་ཆེ་ཞིང་། བྱིས་པའི་གནས་ཚུལ་དེ་ནི་མངལ་དུ་
ཆགས་པའི་དུས་རིམ་ནས་འགྲུབ་དགོས་པ་དང་། གྲུབ་པའི་དུས་རིམ་ནས་
འཕེལ་རྒྱས་ཀྱིས་ཡོངས་སུ་རྫོགས་དགོས་པ་ཡིན་ཞིང་། ཆགས་པ་དང་གྲུབ་
པ་དང་། རྫོགས་པའི་དུས་རིམ་དེ་གསུམ་གྱི་བྱེད་ལས་གཙོ་བོ་ནི་འབྱུང་བའི་
ནུས་ཤུགས་ལས་འཐོན་དགོས་ལ། འབྱུང་བའི་ནུས་ཤུགས་ནི་གཙོ་ཆེ་བ་མིའི་
དབུགས་དང་འབྲེལ་ཡོད་པ་ཞིག་ཡིན་སྟབས། སྦྲུམ་མས་ཐ་མག་གིས་
བསླངས་པ་རླུང་ཁམས་མི་གཙང་བརྔུབ་པ་དེས་བྱིས་པའི་དུས་རིམ་དེ་དག་་་་
ཏུ་ཇེ་ཆེར་ཆགས་པའི་ཤ་ཁྲག་རུས་གསུམ་དང་། དོན་སྣོད་སོགས་ལ་ཕུགས་
སུ་གནོད་ཚབས་ཆེན་པོ་ཡོངས་ངེས་པས་ཅི་ནས་ཀྱང་གཟབ་དགོས་པ་ཡིན།
མངལ་གནས་ཀྱི་དུས་སྐབས་དེ་སྙེད་ཀྱི་རིང་། ཁྱད་པར་དུ་སྦྲུམ་མའི་སེམས་



• 630 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ལ་སྡུག་བསྔལ་དང་། འཇིགས་སྐྲག སེམས་འཕྲེང་། སེམས་འཁུར་དྲག་པོ་
སོགས་ཀྱིས་མ་མནར་པར། བློ་སེམས་བདེ་ཞིང་གུ་ཡངས་ལ། ཉམས་དགའ་
བའི་ངང་གནས་ཐབས་བྱེད་དགོས་པ་ནི་སྦྲུམ་མའི་ཁྱོ་ག་དང་གཉེན་བཤེས་་་་
ཀུན་གྱི་འགན་ལས་ཤིག་ཡིན་ནོ།
མངལ་དུ་གནས་སྟངས་ལ་བརྟག་པ།
མངལ་ཆགས་པར་ངེས་པའི་དུས་དེ་ནས་བཟུང་མངལ་དུ་ཆགས་་
སྟངས་ཚུལ་མཐུན་ཡིན་མིན་རྟག་གཞིག་ནན་ཏན་གྱི་སྒོ་ནས། ཚུལ་དང་མི་
མཐུན་པའི་གནས་ཚུལ་ཡོད་ན་སྔ་ཙམ་ནས་ཤེས་རྟོགས་ཐུབ་པའི་སྒོ་ནས་་་་་
གསོ་བཅོས་གང་ལ་གང་འོས་དུས་ཐོག་ཏུ་བྱེད་དགོས་པ་འདི་ནི་མ་བུ་གཉིས་
ཀའི་ལུས་ཁམས་བདེ་ཐང་འབྱུང་ངེས་པའི་གཞི་རྩ་ཤིན་ཏུ་གལ་གནད་ཆེན་་་་
པོ་ཞིག་ཡིན།
རྟོག་གཞིག་དེ་དང་འབྲེལ་ཡོད་ཀྱི་སྐོར་ནི། སྤྱིར་སྟངས་སྦྲུམ་མའི་
ལུས་ཁམས་བདེ་ཐང་ཡོད་མེད། དེ་སྔོན་གྱི་ཟླ་མཚན་བབས་ཚུལ། སྔོན་ཆད་
བྱིས་པ་བཙས་པའི་མྱོང་བ་ཡོད་མེད། ཡོད་ན་བྱིས་པ་བཙའ་རིམ་ནང་ཚུལ་
མཐུན་བྱུང་ཡོད་མེད། གཞན་ཡང་སྦྲུམ་མའི་སྙིང་དང་། ནུ་མ་རྒྱས་ཚུལ།
ཁྲག་ཤེད། ལུས་སྟོབས་ཆེ་ཆུང་སོགས་ལ་རྟོག་གཞིག་ནན་ཏན་བྱེད་ཅིང་།
གསོ་སྐྱོང་དགོས་རིགས་གང་ཡོད་དུས་ཐོག་ཏུ་གཏན་འཁེལ་ཐུབ་པ་བྱེད་་་་་་
དགོས་པ་དང་། ཁྱད་པར་དུ་མངལ་ཆགས་ནས་ཟླ་བ་དྲུག་འདས་རྗེས་སུ།
ཟླ་རེ་བཞིན་བྱིས་པའི་གནས་སྟངས་དང་། ཚང་རའི་ཆེ་ཆུང་སོགས་ལ་



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 631 •
བརྟག་གཞིག་ནན་ཏན་བྱེད་དགོས། མངལ་གནས་ཀྱི་བྱིས་པ་ཕལ་ཆེ་བ་ནི་
མགོ་བོ་ཐུར་བསྟན་གྱིས་གནས་ཡོད་པ་དེ་ནི་གནས་སྟངས་ཚུལ་མཐུན་ཞིག་་་་
ཡིན་ལ། བྱིས་པ་དེ་རིགས་བཙའ་བའི་དུས་སུ་ལས་སླ་བ་ཡིན། འོན་ཀྱང་
བྱིས་པ་འགའ་ཤས་ནི་རྐང་པ་ཐུར་བསྟན་གྱིས་གནས་ཡོད་པ་དེ་ནི་གནས་་་་་
སྟངས་ཚུལ་མཐུན་རང་མིན་ལ་བཙའ་དུས་ཀྱང་ཅུང་དཀའ་བ་ཡོད། བྱིས་པ་
ཉུང་ཤས་ཤིག་ནི་འཕྲེད་ཉལ་གྱིས་གནས་ཡོད་པ་དེ་ནི་གནས་སྟངས་ཚུལ་་་་་
དང་ཤིན་ཏུ་མི་མཐུན་པ་ཞིག་ཡིན་སྟབས། རང་ཤུགས་སུ་བཙའ་ཐབས་བྲལ་
བ་ཡིན། དེ་ལྟར་ནའང་ཟླ་རིམ་གྱིས་ནང་དུ་བྱིས་པའི་གནས་སྟངས་ལ་འཕོ་
འགྱུར་ཤིན་ཏུ་མང་བ་ཡོང་སྲིད། དཔེར་ན། ཐོག་མར་བྱིས་པ་དེ་རྐང་པ་
ཐུར་བསྟན་གྱིས་གནས་ཡོད་པ་ལ། བཙའ་རན་དུས་མགོ་བོ་ཐུར་བསྟན་གྱིས་
གནས་པ་དང་། ཐོག་མར་མགོ་བོ་ཐུར་བསྟན་གྱིས་གནས་ཡོད་པ་ལ།
བཙའ་རན་དུས་རྐང་པ་ཐུར་བསྟན་གྱིས་གནས་པའམ། འཕྲེད་ཉལ་གྱིས་
གནས་པའང་འབྱུང་སྲིད་པས། མངལ་དུ་བྱིས་པའི་ལུས་ཁམས་གྲུབ་ཅིང་
ཡོངས་སུ་རྫོགས་པའི་དུས་རིམ་རྣམས་དང་། ལྷག་པར་དུ་བཙའ་དུས་དང་
ཉེ་བའི་དུས་སྐབས་སུ་བརྟག་གཞིག་ངེས་གཏན་བྱེད་རྒྱུ་ནི་ཤིན་ཏུ་གཙོ་ཆེ་་་་
ཞིང་། བྱིས་པའི་གནས་སྟངས་ཚུལ་དང་མི་མཐུན་པ་འགའ་ཞིག་ཡོད་ན།
སྦྲུམ་མའི་སྡོད་སྟངས་དང་། འགུལ་སྐྱོད་བྱེད་ཕྱོགས་སོགས་དམིགས་བསལ་
གྱི་ཐབས་ཤེས་སྣ་ཚོགས་ལ་བསྟེན་ནས། བྱིས་པའི་གནས་སྟངས་ཚུལ་མཐུན་
འབྱུང་བར་བརྩོན་དགོས་པ་ཡིན།



• 632 •
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
མངལ་གནས་ཀྱི་དུས་རྩིས།
མངའ
བྱིས་པ་སྦྲུམ་མའི་མངལ་དུ་གནས་ཡུན་སྤྱིར་སྟངས་ཀྱི་དབང་ད་་་་
བྱས་ན་ཟླ་དགུ་ཞག་བཅུ་ཟེར་སྲོལ་ཡོད་པ་དེ་ནི། མངལ་ཆགས་ནས་བཙའ་
རན་པའི་བར་བདུན་ཕྲག་བཞི་བཅུ་ཐམས་པའམ་ཉིན་ཞག་ཉིས་བརྒྱ་བརྒྱད་
ཅུ་ཐམ་པ་ཡིན། མངལ་དུ་ཆགས་པའི་དུས་དེའང་ཐོག་མར་ཟླ་མཚན་ཆད་
པ་ནས་འགོ་བཟུང་དགོས་པ། དཔེར་ན། ཟླ་བ་བཅུ་གཉིས་པའི་ཚེས་གཅིག་
ལ་ཟླ་མཚན་ཆད་པའི་དབང་དུ་བཏང་ན་ཟླ་བ་བཅུ་གཉིས་པ་དེ་ལས་གསུམ་
ཕྲིས་པས་ལྷག་མ་དགུ་ལུས་པ་ (12 – 3 = 9) དེ་ནི་ཕྱི་ལོའི་ཟླ་བ་དགུ་པ་
ཡིན་ལ། ཡང་ཚེས་པ་གཅིག་དེ་ལ་ཞག་གྲངས་བཅུ་ཕྱིན་པས་བཅུ་གཅིག་
འབྱུང་བ་ (1 + 10 = 11) དེ་ནི་ཟླ་བ་དེའི་ཚེས་བཅུ་གཅིག་སྟེ། དོན་དུ་ལོ་
རྗེས་མའི་ཟླ་བའི་དགུ་པའི་ཚེས་གྲངས་བཅུ་གཅིག་སྐོར་ལ་བཙའ་རྒྱུ་ཡིན་པ་་་
ཤེས་ཐུབ། དུས་རྩིས་དེ་ལྟར་ཡིན་ནའང་། བྱིས་པ་མངལ་དུ་གནས་པའི་
རིང་སྦྲུམ་མས་ཟས་སྤྱོད་ཀྱི་སྐོར་ཚུལ་བཞིན་མ་བྱས་པའམ། སྦྲུམ་མའི་ལུས་
སྟོབས་བཟང་ཞན་དང་། མངལ་ཁྲག་ཤོར་ཡོད་མེད་སོགས་ཀྱི་ཆ་རྐྱེན་འགའ་
ཞིག་ལ་བརྟེན། གཏན་འབེབས་བྱས་པའི་དུས་དེ་ལས་འགྱངས་པའམ།
ཡང་ན་ཅུང་སྔ་བ་དེ་འདྲའི་རིགས་ཀྱང་འབྱུང་སྲིད།



བོད་ཀྱི་གསོ་རིག་ལས་མངལ་ཆགས་ཚུལ་དང་དེར་བརྟག་ཐབས་སྐོར།• 633 •
མངལ་གནས་ཕོ་མོའི་རྟགས།
མངལ་གནས་ཀྱི་བྱིས་པ་དེ་བུ་ཞིག་ཡིན་ན་ཕལ་ཆེར་སྦྲུམ་མའི་རྒྱུ་་
ཞབས་ཀྱི་གཞོགས་གཡས་ངོས་ཅུང་མཐོ་ཞིང་། ལུས་ཁམས་ཡང་བ་དང་
གཏམ་སྨྲ་བ་ལ་དགའ་བ། རྨི་ལམ་གསལ་བ། ནུ་མ་གཡས་ནས་འོ་མ་སྔོན་དུ་
འཛག་པ། མཁལ་རྩ་གཡས་ངོས་འཕར་དྲག་པ་ལ་སོགས་པའི་མངོན་རྟགས་
ཡོང་། མངལ་གནས་ཀྱི་བྱིས་པ་དེ་བུ་མོ་ཞིག་ཡིན་ན་སྦྲུམ་མའི་རྒྱུ་ཞབས་ཀྱི་
གཞོགས་གཡོན་ངོས་ཅུང་མཐོ་ཞིང་། ལུས་ཁམས་ལྕི་བ་དང་། གླུ་གར་དང་
རྒྱན་ཆའི་རིགས་ལ་དགའ་བ། སྐྱེས་པ་དང་འཕྲད་འདོད་འབྱུང་བ། ནུ་མ་
གཡོན་ནས་འོ་མ་སྔོན་དུ་འཛག་པ། མཁལ་རྩ་གཡོན་ངོས་འཕར་དྲག་པ་ལ་
སོགས་པའི་མངོན་རྟགས་ཡོང་། མངལ་གནས་ཀྱི་བྱིས་པ་མཚེ་མ་ཞིག་ཡིན་
ན། རྒྱུ་ཞབས་ཕན་ཚུན་ལྷག་ཙམ་དུ་མཐོ་ཞིང་། དབུས་དམའ་བའི་མངོན་
རྟགས་ཡོང་བ་བཅས་ཡིན།
བྱིས་པ་བཙའ་རན་པའི་རྟགས།
མངལ་གནས་ཀྱི་བྱིས་པ་དེ་སྐྱེས་ཟླར་སླེབས་ཤིང་བཙའ་རན་པའི་
དུས་སུ། བུ་སྣོད་ཀྱི་མཐིལ་ཞབས་དེ་ལྷན་སྣ་དང་། ལྟེ་བའི་དཀྱིལ་ཙམ་དུ་
མར་བབས་ཤིང་། སྦྲུམ་མའི་ལྟོ་བ་ཅུང་ཡང་དུ་ཕྱིན་ཅིང་དབུགས་འབྱིན་



• 634 • ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
རྔུབ་དང་། ཟས་ཀྱི་དང་ག་སྔར་ལས་ཅུང་བདེ་རུ་འགྲོ་ཞིང་། རྒྱུ་སྨད་ལྕི་རུ་
ཕྱིན་ཏེ། འགྲོ་སྐྱོད་བྱེད་སྐབས་བརླ་ཁུག་ནས་འཆུ་རྒྱུས་འཐེན་ཏེ་འགྱུར་
སྙམས་བྱེད་པ། མིག་འཆུས་ཤིང་། ཆུ་གཤེར་བ་དང་། གྲང་བ་ལྷག་ཙམ་
འཛག་པ། གཅིན་པ་ཡང་ཡང་འབབ་ཅིང་མཆིལ་མ་ཕྱིར་ལུག་པ་ལ་སོགས་
པའི་མངོན་རྟགས་ཡོང་བ་དང་། ལྷག་པར་དུ་བཙའ་ལ་ཉེ་བའི་དུས་སུ་རྐེད་
འཁོར་དང་རྒྱུ་ཞབས་བཅས་སུ་སྐྱེ་ཟུག་བསྟུད་མར་ལྡང་ཞིང་མངལ་ནས་ཁྲག་
ཆུ་དོན་པ་དང་། མངལ་ཁ་ཕྱེ་ནས་བཙའ་བ་ཡིན་ནོ།། །།



མདུན་ཤོག་ཇུས་འགོད་པ་པེ་ཧྥེན། །
དཔེ་སྒྲིག་འགན་འཁུར་པ་ཐང་ཁྲི་ཨན་དང་། གདུགས་དཀར་ཚེ་རིང་།
ནམ་མཁའི་ནོར་བུའི་གསུང་རྩོམ་ཕྱོགས་བསྒྲིགས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམ།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གི་གློག་རྡུལ་
རྩིས་འཁོར་ཁང་གིས་པར་གཞི་བསྒྲིགས།
ཀྲུང་གོའི་གཞོན་ནུའི་པར་ཁང་གིས་དཔར་བཏབ།
༡༩༩༤ལོའི་ཟླ་༡༢པར་པར་གཞི་དང་པོ་བསྒྲིགས།
༡༩༩༤ལོའི་ཟླ་༡༢ པར་དཔར་ཐེངས་དང་པོ་བཏབ།
ISBN7-80057-091— 2/z • 50
དེབ་སྤུས་ལེགས་རེར་སྒོར། 18



(京)新登字 058号
封面设计:白峰
责任编辑:汤池安、豆格才让
南喀诺布选集
(藏文)
中国藏学出版社出版
青海省新华书店发行
中国藏学出版社排版
中国青年印刷厂印刷
开本:850x1168 1/32 印张:20.25 插页:1
1994年12月第1版第1次印刷印数:2000
| ISBN 7-80057-091-6/2.50
定价:18.00 元
Selected Work of Namkar Norpo (Tibetan Edition)
The China Tibetology Publishing House
Beijing,1994.
